Kgopelo ya go ngwadiša tlhamo
Tlhalošo
Ga botsebotse "tlhamo" e hlaloša sebopego le ditho tšeo di gokago mahlo. Ditlhamo tše dingwe di diragatšwa ka lebaka la mošomo wa tšona mme tše dingwe ke dikganyogwa.
Tlhamo ka gona e akaretša sebopego, tlhamego, tebelelego, mokgwatlhamo, dikgabišo le kakanyopopo ya setšweletšwa goba setlabelo. Mohlala, tlhamo ya palamonwana ka kakaretšo di laolwa ke tlhamoditho tša kganyogego.
Go na le mehuta ye mebedi ya ditlhamo tšeo di ka ngwadišwago, ge e le gore di fihlelela dinyakwa tšeo di hlalošwago ka fase:
Tlhamo ya kganyogego e swanetše go ba ye mpsha ya mathomothomo;
e be e botse ka sebopego, mokgwatlhamo goba dikgabišo; mme e swanetše gore di kgone go tšweletšwa ka mokgwa wa intaseteri.
Tlhamo ka lebaka la mošomo e swanetše go ba ye mpsha mme e se yeo e tlwaelegilego;
e be e botse ka sebopego, mokgwatlhamo wo o nyakwago ke mošomo; mme e swanetše gore di kgone go tšweletšwa ka mokgwa wa intaseteri.
Tšhireletšo ya ditlhamo tša kganyogego e fiwa lebakeng la mengwaga ye 15, mme ditlhamo tša mošomo ke mengwaga ye 10.
Le ge e le gore ga go a gapeletšega go fetlekolla mathomo a tlhamo goba go netefatša gore tlhamo yeo e swanago ga se ya ka ya ngwadišwa peleng, go bohlokwa go dira bjalo pele ga go kgopela ngwadišo. Dinyakišišo di ka dirwa Kantorong ya Ngwadišo ya Ditlhamo kua Tshwane. Motho o swanetše go itirela yona goba e ka dirwa ka lekalatiro, bjalo ka moemedi tšhireletšo ya kekišo.
Ge fela tlhamo e dumetšwe bjalo ka ye mpsha mme e ngwadišitšwe, o tla fiwa lengwalo la tlhamoDitlhamo di mpshafatšwa ka morago ga mengwaga ye mengwe le ye mengwe ye meraro.
Tsela e latelwago
Tlatša foromo ya kgopelo ya tlhamo yeo e hwetšwago go Kgoro ya Kgwebišano le Intaseteri.
Iša kgatišo yeo e netefaditšwego ya tokomane ya boitsebišo.
Molao o šomišwago
Nako ya tšweletšo ya mošomo
Tshepetšo ya tshenko ya semmušo e dirwa mo dikgweding tše tshela mme ngwadišo ya tlhamo ga ntši e fiwa mo kgweding ya bošupa.
Tefelo
Diforomo tšeo di tlatšwago
Mafelo le diatrese
