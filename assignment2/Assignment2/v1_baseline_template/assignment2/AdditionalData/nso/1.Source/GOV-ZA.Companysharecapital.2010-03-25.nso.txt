Kgopelo ya go ngwadiša khamphani ya go ba le 'share capital'
Tlhalošo
Ka ge e le gore tsela ya go dira kgopelo ya go ngwadiša khamphani ya go ba le 'share capital' e hlakahlakane, batho ba eletšwa go nyaka thušo ya boramolao ge ba dira kgopelo ye bjalo.
Memorandamo le Diathekele tša khamphani di swanetše go hlophiwa gore di nyalelane le khamphani ya go ba le 'share capital' gomme di swanetše go hlatselwa ke ramolao. Khamphani ya setšhaba e ka šomiša 'Table A' mo foromong ya kgopelo goba ya dira gore e fetolwe gore e nyalelane le Molao wa Dikhamphani, 1973. Khamphani ya praebete ga ya dumelelwa go diriša ka botlalo 'Table B' mo foromong ya kgopelo goba ga ya dumelelwa go e fetola go ya ka Molao wa Dikhamphani, 1973.
Tsela e latelwago
Tlatša diforomo tše di latelago tša go dira kgopelo:
Dira kgopelo ya leina ka go tlatša CM5 - Kgopelo ya leina. Foromo ye e hwetšagala go Kgoro ya Kgwebo le Indasteri.
Tlatša CM29 - Diteng tša registara ye e nago le maina a balaodi le bahlankedi ka botlalo. Foromo ye e hwetšagala go Kgoro ya Kgwebo le Indasteri.
Molaodi yo mongw ele yo mongwe wa khamphani o swanetše go tlatša foromo ya CM47. Foromo ye e hwetšagala go Kgoro ya Kgwebo le Indasteri.
Tlatša foromo ya CM31 go fa tumelelo ya motho yo a tlogo šoma bjalo ka molekodi wa dipuku. Foromo ye e hwetšagala go Kgoro ya Kgwebo le Indasteri.
Tlatša foromo CM44 - Diathekele tša khamphani ye e nago le 'share capital' ya go šomiša šetule 1, goba foromo ya CM44A - Diathekele tša khamphani ye e nago le 'share capital' ya go se šomiše šetule 1. Balaodi ka moka ba swanetše go tlatša foromo ya CM44C - Bao ba saenelago Diathekele.
Efa ramolao tumelelo ya semmušo , o hlaloše gore o mo fa maatla a go go emela.
Khamphani ye e ngwadišwago e ena le matlotlo tšhelete ya go thoma kgwebo e swanetše go fana ka ditokumente tše:
CM1: Setifikeiti sa Kopantšho
Ye ke tokumente ye e saenelwago gomme ya kgatliwa setempe ke Mongwadiši wa Dikhamphani ge ditokumente ka moka tše di nyakegago di lekotšwe ka botlalo.
CM2: Memorandamo wa tlhakanelo le - CM2A - CM2B - CM2C ge e le gore go na le bengdišere ba go feta 1 goba 2D ge e le gore go na le mongdišere o tee.
Molao o šomišwago
Molao wa Dikhamphani
Molao wa Maina a Dikgwebo
Molao wa Taolo ya Dišere
Nako ya tšweletšo ya mošomo
Go ka tšea matšatši a go fihla a mahlano go ngwadiša khamphani ya go ba le 'share capital'.
Tefelo
R350 le R5 mo godimo ga 'authorised capital' ye nngwe le ye nngwe dišere tše dingwe le tše dingwe tše 1000 ge e le gore dišere di na le boleng, goba R5 mo dišereng tše 1000 ge e le gore dišere ga di na boleng.
Diforomo tšeo di tlatšwago
Mafelo le diatrese
