Kgatelelo ya kgopolo
Dika tša gona
Seo se hlolago kgatelelo ya monagano
Nka hwetša kae thušo goba maele?
Naa e ka thibelwa bjang, gona ke dire eng?
Tše dingwe tša tšeo di hlolago kgatelelo ya monagano di ka edogwa, fela ga go bjalo ka mehla. Mohlala, o ka leka go efoga mafelo a kotši. Mohlala e ka ba gore mošadi a šepele mafelong a mašwišwi ao a šenago batho bošego. Go kaone go še ipolaiše madila ge o le lifelong leo go ka phulegago dintwa.
Kalehlakoreng le lengwe, o ka še kgone go efoga mafula goba lehu la motho yo o mo ratago. Poledišano le ditšebi ke kalafi ye kaone ya kgatelelo ya monagano, fela ge motho a amegile kudu, a ka alafša ka dihlare. Go bohlokwa go boledišana le ba lapa le bagwera go hwetša thekgo. O ka ithuta go bona mafelo goba maemo ao a ka hlolago kgatelelo ya monagano.
Dika tša gona
Kgatelelo ya monagano e ka dira gore motho a se ipshine ka bophelo. Motho a ka palelwa ke go tšwela pele go šoma goba go hlokomela lapa la gagwe. Motho o lebala ga bonolo, o palelwa ke go fa selo se se itšego šedi, o befelwa ka pela, o tšhošwa ke dilo tše dinnyane go swana le lešata, goba ga o swarwe ke boroko.
Motho a ka ba le mathata a mangwe go swana le mathata a go hema, pelo ya betha ka mokgwa wo o sa tlwaelegago goba go rengwa ke hlogo
Seo se hlolago kgatelelo ya monagano
Kgatelelo ya monagano e hlolwa ke dilo tša go fapana. Batho ba ka swarega ka mokgwa wa go fapana ke selo se tee seo se hlolago kgatelelo ya monagano. Motho ga ana molato ge a amilwe kudu ke kgatelelo ya monagano go feta ba bangwe.
Tše dingwe tšeo di hlolago kgatelelo ya monagano ke:
Masetlapelo ao a hlolwago ke tlhago go swana le mafula, le tše dingwe
Mathata a mošomong goba a maloko a lapa
Dihlaselo tša dikgaruru go swana le go katwa goba go utswetšwa sefatanaga
Lehu la motho yo o mo ratago
Go lahlegelwa ke mošomo
Go tlwaelegile gore batho ba dule ba nagana ka ditiragalo tšeo di hlotšego kgatelelo ya monagano. Ba bangwe ba kaone ka ntle le thušo ya ditšedi tša malwetši a monagano. Ba bangwe ba nyaka thušo ya seprofešenale gore ba kgone go bole šekeng.
Nka hwetša kae thušo goba maele?
O ka boledišana le ngaka, goba wa hwetša thušo kliniking ya geno. O ka leletša le mogala wa tikologo.
