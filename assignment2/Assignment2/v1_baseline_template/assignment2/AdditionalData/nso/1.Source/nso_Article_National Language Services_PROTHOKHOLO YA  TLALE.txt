PROTHOKHOLO YA TLALELETŠO
Repabliki ya Afrika Borwa, (tšeo mmogo ka mo di bitšwago "Maloko a tumelelano ao a lego gona")
GO LEBELETŠWE Tumelelano ya Kgwebo, Tlhabollo le Tirišano gare ga Setšhaba sa Yuropa le Dinagamaloko tša tšona, moo ka hlakoreng le lengwe, le Repabliki ya Afrika Borwa, ka mo hlakoreng le lengwe, (yeo e bitšwago "TDCA"),
Yeo e kilego ya saenwa go la Pretoria ka 11 Oktoboro 1999 gape ya tsenywa tirišong ka 1 Mei 2004;
GO ELWA HLOKO tlhagišo ya Athikhele ya 6 ya 2003 ya Molao wa Tumelelano, tumelelano ya Maloko a Tumelelano a maswa go TDCA a dumelelane ka go fetša prothokholo malebana le TDCA;
GO DUMELELWANE KA MOKGWA WO O LATELAGO:
Karolo ya 1
Dipeakanyo tša sengwalwa sa TDCA go akaretšwa le Dikoketšo tša sona le Diprothokholo
Dipolelo le nomoro ya Athikhele ya 108 ya TDCA ya mathomo di emelwa ke tše di latelago:
Mo go Lenaneo 6 la Koketšo ya IV ya TDCA, dikoketšo tša mananetefo bakeng sa dienywa tšeo di beakanyeditšwego lefase le dienywatswako wa tšeo di beakanyeditšwego lefase di tla oketšwa ka ditone tše 1 225 le tše 340, ka go letelelana.
Melao ya mathomo
Protokolo ya 1 ya Tumelelano ya Kgwebo, Tlhabollo le Tšhomišano e tla fetošwa ka mo go latelago:
Athikhele ya 16 e tla emelwa ke tše di latelago:
Sethifikheithi sa šuthišo sa EUR.1 seo se hlagišitšwego ka di swanetše go tiišetšwa ka ye nngwe ya dikafoko tše di latelago :
Athikhele ya 17 e tla emelwa ke ye e latelago:
Koketšo ya IV e tla emelwa ke ye e latelago:
Tshaeno ya moromelantle; go tlaleletša leina la motho yo a saenago boikano e swanetše go laetšwa gabotse
Ge boikano bja lenanetheko bo dirwa ke moromedintle yo a dumeletšwego ka gare ga tlhalošo ya Athikhele ya 20 ya Prothokholo, nomoro ya tumelelo ya moromedintle yo a dumeletšwego o swanetše go tsenywa sekgobeng se. Geboikano bja lenanetheko bo sa dirwe ke moromedintle yo a dumeletšwego, mantšu a ka mašakaneng a tla tlogelwa goba sekgoba sa tlogelelwa se sena selo.
Botšo bja ditšweletšwa bo swanetše go laetšwa. Ge boikano bja lenanetheko bo amana ka botlalo goba ka karolo le ditšweletšwa tšeo di tšwago Ceuta le Melilla mo tlhalošong ya Athikhele ya 36 ya Prothokholo, moromedintle o swanetše go laetša gabotse mo tokumenteng yeo go yona boikano bo dirwago ka leswao la "CM".
Ditaetšo tše di ka tlogelwa ge tshedimošo e le gona ka tokumeneteng.
Lebelela Athikhele ya 195 ya Prothokholo. Moo go sa hlokagalego gore moromedintle a saene, tokollo ya tshaeno gape e ra gore tokollo ya leina la mosaeni.
Karolo ya 2
Ditlhagišo tša nakwana
Ditherišano
Repabliki ya Afrika Borwa e dumela gore e ka se dire kleime, kgopelo goba phethišetšo le ge e ka ba phetošo goba go gogela morago tumelo ya tšweletšo ya tše di latelago tša GATT 1994 Diathikhele tša XXIV.6 le XXVIII mabapi le kgodišo ye ya Setšhaba. Go fihla bofelong bja Julae 2004, Setšhaba, le ge gole bjale, se tlile go rata go akanya go swara ditherišano ka fase ga Athikhele ya 22.2 ya TDCA.
Dithoto tšeo di lego tseleng goba bobolokelo bja sebakanya
Ditlhagišo tša Tumelelano di tla dirišwa go dithoto tše di romelwago go tšwa Afrika Borwa go ya go ye nngwe ya Dinagamaloko tše diswa goba go tšwa go Dinagamaloko tše diswa go ya Afrika Borwa, tšeo di dumelelanago le ditlhagišo tša Prothokholo ya 1 go TDCA gape ka tšatši la tumelelo di lego tseleng goba bobolokelong bja nakwana, ka mo bobolokelong bja dithoto goba lefelong leo le sa dirišwego mo Afrika Borwa goba Leloko la Mmušo .
Tlhokomelo ya e tla fiwa mo mabakeng a lego bkalo, go ya ka tlhagišo ya taolo ya dithoto tša naga ye e rekago dithoto go tšwa ntle, mo sebakeng sa dikgwedi tše nne tša tšatši la tumelelo, la bopaki bja botšo bjo bo šomišitšwego ke bolaodi bja dithoto tša nako yeo di romelwago ntle..
Dikabelo ka 2004
Mabpi le ngwaga wa 2004, dikoketšo tša dikabelo tše di legogona tša kelotefo di tla balelwa bjalo ka dikabelo tša dibolumo, go hlokometšwe karolo ye e fetilego pele ga 1 Mei 2004.
Karolo ya 3
Ditlhagišo kakaretšo le tša bofelo
Prothokholo ye e bopa karolo ye bohlokwa ya Tumelelano ya Kgwebo, Tlhabollo le Tirišano magareng ga Setšhaba sa Yuropa le Dinagamaloko tša tšona tša karolo ye nngwe le ye nngwe le Repabliki ya Afrika Borwa, ka karolo ye nngwe.
Prothokholo ye e tla dumelelwa ke Setšhaba ke Khansele ya Dinagamohlakanelwa tša Yuropa mo maemong a Dinagamaloko, gape e tla dumelelwa ke Repabliki ya Afrika Borwa go ya ka ditshepetšo tša yona.
Mekgatlo e tla tsebišana mabapi le phetšo ya mekgwa ya maleba yeo e laeditšwego temaneng ye e fetilego. Ditokumente tša tumelelano di tla bolokwa le Bongwaledikakaretšo bja Khansele ya Dinagamohlakanelwa tša Yuropa.
Prothokholo ye tla diragatšwa ka tšatši la mathomo la kgwedi ya mathomo go latela tšatši la poloko ya ditokumente ya bofelo ya tumelelo..
Go sa tlhokomologe temana ya 1, Mekgetlo e dumelelana gore, go santše go letetšwe phetšo ya ditsela tša ka gare mabapi le tiragatšo ya Prothokholo, e tla diragatšwa ka bonako go thoma ka 1 Mei 2004.
Prothokholo ye e dirilwe gabedi ka yenngwe le ye nngwe ya maleme a semmušo a Maloko a Tumelelano bjalo a ge go hlagelela ka Athikhele ya 2, ye nngwe le ye nngwe ya dingwalwa tše e lego ya mmakgonthe.
Wa Repabliki ya Afrika Borwa
