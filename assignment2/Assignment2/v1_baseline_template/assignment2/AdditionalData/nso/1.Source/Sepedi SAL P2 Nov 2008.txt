MEPUTSO: 80 NAKO: 2 Diiri
Lephephe le, le na le matlakala a a selelago .
DITAELO:
Lephephe le, le arotšwe ka dikarolo tše THARO, e lego A, B le C. Karolo ya A: Ditaodišo Karolo ya B: Ditšweletšwa tša tirišano tše telele Karolo ya C: Ditšweletšwa tša tirišano tše kopana
Bala dipotšišo ka tlhokomelo gore o se hlahlathe.
Araba potšišo e TEE fela karolong ye nngwe le ye nngwe.
Taodišo e rulaganywe ka lenaneo la go swana le mmepe wa monagano GOBA lenaneo leo le ka go thušago go rulaganya. O tla fiwa meputso ya go rulaganya le palobohlatse.
Hlokomela morero le sebopego sa sengwalwa se sengwe le se sengwe go ya ka go fapana ga dinyakwa tša sona.
Dingwalwa ka moka di ngwalwe ka Sepedi.
KAROLO YA A DITAODIŠO POTŠIŠO 1
Kgetha e TEE ya dihlogo tše di latelago gomme o ngwale mantšu a e ka bago a 200 - 250 ka yona.
HIV le AIDS ke mathata setšhabeng. O ka bolela ka tše di latelago le ka go lebelela diswantšho tša ka tlase:
E hlolwa ke eng
E ka thibelwa bjang
Dipalopalo.
Mmušo o dirang go lwantšha bolwetši bjo?
GOBA
Dikotsi mebileng. O ka bolela ka tse di latelago:
Di hlolwa ke eng?
Di ka thibelwa bjang?
Seswantšho sa ka tlase se ka go thuša go araba potšišo ye:
Bophelo bja mekutwaneng ke tlaišego.
Seswantšho sa ka tlase se ka go thuša go araba potšišo ye:
GOBA
Thuto ke sehlare sa bafsa.
Seswantšho sa ka tlase se ka go thuša go araba potšišo ye:
GOBA
Go šoma ka maatla go na le moputso. [40] GOBA
Letšatši leo nka se le lebalego. [40] PALOMOKA YA KAROLO YA A: 40
KAROLO YA B DITŠWELETŠWA TŠA TIRIŠANO TŠE TELELE POTŠIŠO 2
Kgetha se TEE sa ditšweletšwa tše kopana tše di latelago gomme o ngwale mantšu a 80-100 ka sona.
O tsena sekolo kgole le gae ebile o dula moo. Mogwera wa gago o go kgopetše gore o ye go jela maikhutšo a dikolo ga gabo. Ngwalela motswadi wa gago lengwalo o mo kgopele tumelelo. [20]
GOBA
O be o le gona ge sekebekwa se tšeela mogwera wa gago sellathekeng (selefoune) sa gagwe. Bjale ngwala pego ya seo se diragetšego. [20]
GOBA
Go na le barutiši bao ba sa le swarego go swana ka diphapošing. Ngwalela hlogo ya sekolo lengwalo o laetše go se kgotsofale ga gago. [20]
PALOMOKA YA KAROLO YA B: 20
KAROLO YA C DITŠWELETŠWA TŠA TIRIŠANO TŠE KOPANA. POTŠIŠO 3
Kgetha se TEE sa dingwalwana tše di latelago gomme o ngwale mantšu a 60-80, e le diteng fela, ka sona.
Thala phoustara (postara) yeo o ka rutago batho ka HIV le AIDS. Ngwala dintlha tše bohlokwa fela. [20]
GOBA
Mogwera wa gago o thopile sefoka sa mabelo (diatletiki), gomme ngwageng wo o tlago o ya Amerika go yo emela naga ya Afrika Borwa. Mo romele poskarata ya go mo lakaletša/kganyogela mahlatse le mahlogonolo leetong leo. [20]
GOBA
Ngwalela bagwera ba gago taletšo ya go tla moletlong wa gago wa matswalo. O se lebale go ba tsebiša letšatši le nako ya moletlo. [20]
PALOMOKA YA KAROLO YA C: 20 PALOMOKA YA TLHAHLOBO: 80
