Mabaka a tšhomišo
Mang le mang yo a balago websaete ye o tlangwa ebile o laolwa ke mabaka ao a beilwego mo tsebišong ye ya semolao. Ge e le gore modiriši ga a nyake go tlangwa ke mabaka ao, modiriši yoo ga a swanela go bala websaete, a e šomiša goba a gatiša tshedimošo ya yona websaete ye.
Tšhomišo le Tokelo ya Ngwalollo
Badiriši ba ka bala, gatiša tshedimoš, ba ba ba phatlalatša diteng tša websaete ye goba karolo ya tšona ge e le gore ba dira seo e se ka maikemišetšo a go dira kgwebo ka yona tshedimošo yeo.
Badiriši ba ba ratago go šomiša diteng tša websaete ka maikemišetšo a go gweba ba ka dira bjalo morago ga go hwetša tumelelo ya Molaodi wa Websaete mo nomorong ye ya mogala +27 12 314 2140 goba emeileng ye electronic@gcis.gov.za. Ngwalollo goba kgatišo ya diteng goba karolo ya tšona ka maikemišetšo a go gweba e swanetše go akaretša tsebišo ye ka botlalo: © GCIS2004: DITOKELO KA MOKA DI LOTILWE.
Ditokelo Malebana le Diteng tša Sengwalwa
Diteng ka moka, tshedimošo le maswao a kgwebo, go akaretšwa le mananeo a khomphutha, theknolotši, didathabeise, sengwalwa, maswao, diaekhone, tshedimošo ya praebete, ditlhamego, lenaneo, kgatišo, setšweletšwa, goba kgopolo ye e hlalošitšwego mo websaeteng ye e ka laolwa ke ditokelo tše dingwe, tšeo e lego thoto goba laesense ya GCIS, goba mokgahlo wa semmušo, gomme ka fao di šireleditšwe ke molao wa Afrika Borwa le ditumelelano tša boditšhabatšhaba. Ditokelo ka moka malebana le diteng tša websaete ye di lotilwe gomme modiriši ga a dumelelwa go bala tshedimošo goba diteng tša websaete ye.
Go ganetša
Websaete ye e lebane le go fana ka tshedimošo ya kakaretšo malebana le taba ye e rilego gomme ga e hlaloše taba yeo ka bophara le bopapetla bja yona.
Ke maikarabelo a modiriši go kgonthiša pele a bala websaete ye gore naa websaete e tla kgona go mo fa tshedimošo ka moka yeo a e nyakago le gore websaete e sepelelana le lenaneo la khomphutha leo a le šomišago. Tshedimošo, dikgopolo tše di tšweleditšwego mo websaeteng ye ga se tša swanela go bonwa bjalo ka dikeletšo tša seprofešenale goba kgopolo ya semmušo ya GCIS goba mokgahlo wa semmušo woo tshedimošo le dikgopolo tše di lego websaeteng ye e lego tša wona. Badiriši ba hlohleletšwa go nyaka keletšo ya seprofešenale pele ba ka tšea kgato ye e rilego malebana le tshedimošo le dikgopolo tše di tšweleditšwego mo websaeteng ye.
GCIS ga e dire boitlamo bja gore diteng le theknolotši tšeo di hwetšagalago websaeteng ye ga di na diphošo goba gore tirelo e tlo dula e sa kgaotšwe. Websaete ye e tšweletšwa "ka fao e lego ka gona". GCIS e rata go gatelela gore ga ya rwala maikarabelo ka moka a malebana le diwaranti, go akaretšwa le, ntle le magomo, diwaranti tša dithekišo, thaetlele, go lokela maikemišetšo a a rilego, go se tshele molao , nyalelano, tšhireletšego, le nepagalo gomme ga e itlame gore diteng tša websaete ye di hlamilwe gore di kgotsofatše dinyakwa tša modiriši yo a rilego. Badiriši ba hlohleletšwa go bega diphošo, go se šome gabotse goba materiale wa polelo ye mpe ka go latela linki ya feedback.
Tšhomišo ya diteng tša websaete ye e ka bea modiriši kotsing. Modiriši o tlo rwala maikarabelo ka moka ge go ka ba le kotsi yeo e hlolwago ke tšhomišo ya websaete ye. GCIS goba mokgahlo wa semmušo woo tshedimošo ye e lego mo websaeteng ye e lego ya wona, goba bašomedi ba GCIS goba wona mokgahlo woo, ba ka sebonwe molato malebana le tahlegelo ye e ka bago gona, e ka nakong ya gophethagatša mošomo, molao , goba ka tsela ye nngwe, ya malebana le go šomiša dotumente goba tshedimošo ye. Ge e le gore ye nngwe ya dilo tše di boletšwego peleng ga e kgone go phethagatšwa, tše dingwe tše di šetšego di tlo tšwela pele go phethagatšwa. Go ya ka karolo 43 le karolo 43 tša Electronic Communications and Transactions Act 25 of 2002 , GCIS e ka se rwale maikarabelo a tshenyo, tahlegelo ya mohuta ofe le ofe ye e bago gona nakong ya tšhomišo goba go se kgone go šomiša websaete ye goba ditirelo goba diteng tše di filwego gona mo websaeteng ye.
Dilinki tše dingwe di go iša go ditlabelwa tšeo di laolwago ke makala a mangwe ao a sa laolwego ke GCIS. GCIS ga e rate go itlama goba ya fana ka waranti malebana le nepagalo ya ditlabelwa tšeo.
Diteng tša Karolo 2 ya Kgaolo III ya Electronic Communications and Transactions Act 25 of 2002 ga di tlo akaretšwa melaetšang ya elektroniki yeo modiriši a e romelago GCIS ka websaete ye. Molaetša wo mongwe le wo mongwe wa elektroniki woo motho a o romelago GCIS o tlo tšewa bjalo ka woo o amogetšwego ke GCIS ge fela go filwe tsebišo ya go ngwalwa gore molaetša o amogetšwe. Ge motho a sa hwetše phetolo mo nakong ye e rilego, motho yoo o swanetše go šala taba ye morago le GCIS. GCIS e ka se rwale maikarabelo a go patella go fana ka phetolo.
Ge modiriši a nyaka tshedimošo go tšwa go GCIS malebana le ditirelo tša yona goba diteng tša websaete ye, a ka šomiša linki ya feedback.
Polokego
Tšhireletšo
GCIS e na le maemo ao e a šomiša a theknolotši le tšhireletšo go šireletša tshedimošo ka moka yeo e fiwago ke badiriši gore go se be le tahlegelo, tšhomišompe, diphetogo goba tshenyo. Go tlo tšewa magato ka moka go šireletša tshedimošo ya modiriši. Bašomedi bao ba šomago ka tshedimošo ya sephiri yeo e romelwago ba swanetše go kgonthiša gore tshedimošo yeo e dula e le ya sephiri. Pholisi ye ke ya bašomedi ka moka ba GCIS goba mekgahlo ya setšhaba yeo e ka amogelago tshedimošo yeo go tšwa go GCIS. Ga gwa dumelelwa gore motho, kgwebo, goba mokgahlo go leka go fihlelela, ntle le tumelelo, letlakala le le rilego mo websaetengye, goba go romela goba go leka go romela khouto ya go senya websaete ye. Ge motho a ka romela goba a leka go romela khouto, ntle le tumelelo, mo websaeteng ye goba a leka go fihlelela letlakala le le rilego mo websaeteng ye ntle le tumelelo, motho yoo o tlo pharwa ka molato wa bosenyi, gape, ge GCIS goba lekala la mmušo le ka ba kotsing goba la lahlegelwa, go tlo bulwa molato wa tshenyo.
Go Lomaganya le Go Freima
Re dumelela makala a mangwe go fihlelala tshedimošo ye e lego mo matlakaleng a websaete ye.
Ga go na motho, kgwebo goba mokgahlo wo o dumeletšwego go freima letlakala le lengwe mo websaeteng ye ntle le go hwetša tumelelo ya GCIS.
Dilinki tša Diwebsaete tše Dingwe
GCIS e ka fana ka dilinki tša diwebsaete tše dingwe fela ge go na le mohola wa go dira seo gomme go akaretšwa ga linki ga go bolele gore GCIS e saenetše diwebsaete tšeo. Diwebsaete tšeo di linkilwego ga di laolwe ke GCIS. GCIS ga ya rwala maikarabelo a diteng, tšhomišo goba go hloka bokgoni bja go šomišwa goba go fihlelelwa ga diwebsaete goba dilinki tše di hwetšwago websaeteng.
Sephiri
Matseno
Setatamente sa malebana le sephiri se lebane le GCIS le mokgahlo wo mongwe wa semmušo, woo o laolago, kgonthišago goba o šomišago tshedimošo yeo e kgoboketšwago mo websaeteng ye.
Modiriši a ka etela websaete ye ntle le fana ka tshedimošo ya gagwe. Le ge go le bjalo, modiriši o šomiša websaete ka go dumelelana le seo diteng tša setatamente sa malebana le sephiri se bolelago. Lemoga gore websaete ye e ka ba e na le dilinki tša diwebsaete tše dingwe tšeo di sa laolwego ke setatamente se sa sephiri.
Ge modiriši a ka ba le potšišo ye a nyakago go e botšiša ge a le gare a šomiša websaete, a ka latela linki ya feedback.
GCIS e ka šomiša dikhukisi goba diweb beacons go kgonthiša gore websaete e laolwa gabotse le go kgontšha gore websaete e kaonafatšwe. GCIS goba baabi ba yona ba ditirelo ba ka šomiša dikhukisi go kgoboketša tshedimošo. GCIS e ka šomiša didirišwa tšeo nako le nako go lekola tshedimošo le go bontšha magorwana a badiriši ka dilwana tša go swana le atrese ya IP, domaine, mohuta wa browser type le matlakala ao a etetšwego. Tshedimošo e begelwa molaodi wa websaete yoo a šomišago tshedimošo yeo go sekaseka palo ya badiriši mafelong a go fapana mo websaeteng le go kgonthiša gore websaete ye e šoma bjalo ka mothopo wo bohlokwa wa tshedimošo.
Dikhukisi le diweb beacons ga di kgoboketše tshedimošo ya mong ye bjalo ka leina le atrese ya e-meile ya modiriši. Modiriši a ka phaela dikhukisi ka thoko ka ge e le gore bontši bja dibrowsers bo dumelela batho go phaela dikhukisi ka thoko. Mo mabakeng a mangwe badiriši ba ka paledišwa go fihlelela dikarolo tše dingwe tša websaete ye ge e le gore dibrowsers tša bona di dirilwe gore di phaele dikhukisi ka thoko.
Tšhomišo ya Tshedimošo ya Motho
Tshedimošo ya mong e šomišwa mabakeng a a rilego fela, mohlala ge modiriši a ingwadišetša go šomiša websaete go dira kgopelo ya tshedimošo go GCIS. GCIS e ka šomiša tshedimošo yeo modiriši a e romelago go hlama rekoto ye e ikgethilego ya motho. Ge modiriši a kgetha to ingwadiša mo websaeteng malebana le tiragalo ya GCIS, GCIS e tlo šomiša tshedimošo yeo go araba modiriši. Gape, molaodi wa websaete, moo go nyakegago, a ka šomiša tshedimošo ya modiriši malebana le mediro ye e rilego ya go fapana. GCIS e tlo kgonthiša gore mediro efe goba efe ya kwalakwatšo e sepelelana le molao le gore e tsenywa tirišong ka mekgwana ya go kgontšha go hwetša tumelelo pele go ka romelwa e-meile ya modiriši ye e nago le tshedimošo ya malebana le ditirelo tša GCIS. Modiriši a ka re nako efe le efe a kgopela GCIS gore e se hlwe e romela tshedimošo yeo go yena modiriši ka go šomiša linki ya feedback goba linki ya unsubscribe.
Go Abelana Tshedimošo le Mekgahlo ye Mengwe
Le ge e le gore GCIS e ka fana ka tshedimošo ya badiriši go baabi ba ditirelo bao ba šomanago le tshedimošo legatong la yona, e ka se abelane tshedimošo le mekgahlo ye mengwe goba makala a mangwe a mmušo gore tshedimošo yeo e šomišetšwe mabaka a mangwe ao a sa sepelelanego le ao a kwanetšwego.
Tshedimošo ya mong e ka phatlalatšwa maemong a boditšhatšhaba ke GCIS goba mekgahlo ye mengwe malebana le mešomo ye e boletšwego ka godimo. Se se ka se akaretše go fetišetšwa dinageng tše dingwe ntle le melao ya tšhireletšo ya tshedimošo ye e swanago le yeo e lego gona nageng yeo modiriši a dulago go yona. Ka go fa GCIS tshedimošo ka go šomiša websaete ye, modiriši o dumelelana le diphetišetšo tšeo.
Moo go swanetšego, tshedimošo ya mong e ka fiwa mekgahlo ya phethagatšo ya molao, goba makala a mangwe a mmušo, goba mekgahlo ye mengwe moo go nyakegago gore go phethagatšwe mešomo ya semolao bjalo ka ge go laeditšwe ka mo godimo.
Go fihlelela Tshedimošo ya Mong
Ge e le gore tshedimošo ya mong e rometšwe mo websaeteng ye, badiriši ba ba ratago go lekola tshedimošo ya bona ba ka dira bjalo ka go latela linki ya feedback. Ka tsela yeo badiriši ba tlo kgona go fihlelela direkoto tša bona, ba phošolla tshedimošo ya bona goba ba ingwadišolla nako efe le efe. Badiriši ba ba sa kgonego go fihlelela direkoto tša bona, goba bao ba nyakago go kgopela khopi ya tshedimošo ya bona ba swanetše go ikopanya le molaodi wa websaete ka go šomiša linki ya feedback. Mo mabakeng a ka moka GCIS e tlo šomana le dikgopelo tšeo ka moka go ya ka dinyakwa tša semolao.
Ga go na tumelelano
Ga go na le selo se se lego mo websaeteng ye se se ikemišeditšego go hlama tumelelano gare ga GCIS le modiriši ofe goba ofe yo a etelago websaete ye.
Tšhireletšo ya Sephiri sa Bana
GCIS e lemoga bohlokwa bja go šireletša sephiri sa bana mo lefaseng le la websaete.
Go thatafatša mabaka
Mabaka a a tšhomišo ke tswalano ya seprofešenale gare ga GCIS le modiriši wa websaete ye. Ge GCIS e ka palelwa ke go phethagatša ye nngwe ya ditokelo goba molao wa go nyalana le mabaka a, ga go ka moo GCIS e ka bonwago e fedišitše tokelo goba molao woo. Ge le lengwe la mabaka a a tšhomišo ya websaete ye le ka se phethagatšwe, lona lebaka leo le tla thatafatšwa go tšwa go mabaka a mangwe a tšhomišo ao a šetšego. Mabaka a a šetšego a ka se angwe ke go se phethagatšwe fao gomme a tla dula a le gona.
Go fetola Mabaka a Tšhomišo
GCIS e na le tokelo ya go fetola, go tlaleletša goba go fokotša go tšwa go dikarolo goba go mabaka ka botlalo a tšhomišo nako efe le efe. Diphetogo go mabaka a tšhomišo di tlo thoma go tsenywa tirišong ka morago ga go phatlalatša tšona diphetogo tšeo mo websaeteng ye. Modiriši o gapeletšega go dula a bala mabaka a a tšhomišo mo websaeteng ye go bona ge e le gore go na le diphtogo. Ge go ka re go gatišitšwe diphetogo gomme modiriši yena a tšwela pele go šomiša websaete, go tlo tšewa gore modiriši o dumela go tlangwa ke mabaka ao a tšhomišo, go akaretšwa le tšona diphetogo tšeo.
Tshedimošo ka ga websaete le mong wa yona
Leina ka botlalo la mong wa websaete ke:
Atrese ya mong wa websaete:
Atrese ya poso:
Atrese ya setrata:
Mogala: +27 12 314 2911
Fekse: +27 12 323 3831
