TUISBLAD
JOU LEWE
ONDERWERPE
PUBLIKASIES
GIDSE
JOU REGERING
WERKGELEENTHEDE
Aangaande
Kontak
Hulp
Gevorderde Soektog
Tuisblad
Jou Regering
Dienste
Werk
Huishulpe en die Werkloosheidversekeringsfonds (WVF)
Huishulpe en die Werkloosheidversekeringsfonds (WVF)
OORSIG
DIENSTE
PROJEKTE
NUUS
TOESPRAKE
PUBLIKASIES
KOMITEES
OPENBARE ENTITEITE
FASILITEITE
KONTAK
BESKRYWING:
Met ingang van April 2003 moet alle huishulpe wat meer as 24 uur per maand werk, vir WVF geregistreer word. Dit sluit deeltydse en voltydse huishulpe in.
As huishulpe nie by die Fonds geregistreer is nie, en as werkgewers en huishulpe nie die maandelikse bydraes betaal nie, kan die Departement van Arbeid swaar boetes oplê.
As 'n huishulp vir meer as een werkgewer werk, moet al daardie werkgewers tot die Fonds bydra.
Die Fonds kan verskillende soorte voordele bied:
Werkloosheidvoordele - 'n Huishulp wat tot die Fonds bygedra het, en wie se diens beëindig is, kan eis. (Let wel: Jy kan nie eis as jy uit jou werk bedank nie.)
Siektevoordele - 'n Huishulp wat weens siekte nie kan werk nie, kan vir 6 maande eis.
Doodsvoordele - As 'n huishulp wat tot die Fonds bygedra het, te sterwe kom, kan die huishulp se afhanklikes eis.
Aannemingsvoordele - 'n Huishulp wat tot die Fonds bydra en 'n kinder van jonger as twee jaar aanneem, kan eis as daardie huishulp onbetaalde verlof neem om die kind te versorg.
Kraamvoordele - 'n Huishulp wat swanger is, kan voor en na die kind se geboorte kraamvoordele eis.
Die bedrag wat jy kan eis, hang af van hoe lank jy tot die Fonds bygedra het. Jy kry 'n persentasie (tot 58%) van 'n dag se salaris vir elke 6 dae dat jy gewerk het terwyl jy tot die Fonds bygedra het.
VOORSKRIFTE:
Om voordele van die Fonds te kry, moet jy:
by die Fonds registreer maandelikse bydraes betaal om voordele aansoek doen.
REGISTRASIE
Dit is die werkgewer se verantwoordelikheid om 'n huishulp by die Werkloosheidversekeringsfonds te registreer.
Jy kan 'n huishulp op een van die volgende maniere by die WVF registreer:
Deur die ingevulde registrasievorms in te dien
Deur per telefoon te registreer
Deur aanlyn te registreer.
Registrasievorms
Om te registreer, het jy jou ID-nommer en die huishulp se ID-nommer asook ander besonderhede nodig. Vorm UI 8 D moet met die werkgewer se besonderhede ingevul word, en vorm UI 19 D moet met die huishulp se besonderhede ingevul word.
Jy kan die ingevulde vorms indien deur:
hulle na jou naaste Arbeidsentrum te neem;
Hierdie vorms kan ook na jou gefaks word. Bel 086 712 2000 en volg die instruksies. Die vorms sal dan na jou gestuur word. As jy die vorms kry, moet jy die ingevulde vorms na 086 713 3000 terugfaks.
Registreer telefonies
Jy kan registreer deur 012 337 1680 in kantoorure te skakel. Jy moet die werkgewer en werknemer se ID-nommers byderhand hê.
Aanlyn-registrasie
Jy kan ook aanlyn registreer. Jy moet die aanlyn-registrasievorm invul, en dan kry jy 'n toegangsnaam en wagwoord. Jou wagwoord en rekening sal binne 48 uur geaktiveer word. Jy kan jou verklarings dan aanlyn indien.
BETALING VAN MAANDELIKSE BYDRAES
Elke maand dra die werkgewer 1% van wat hy of sy die huishulp betaal, tot die Fonds by. Die huishulp dra ook 1% by. Dit is die werknemer se verantwoordelikheid om te verseker dat die betalings gedoen word.
Die bydraes moet voor die 7de van elke maand betaal word, of die bydraes kan elke 3, 6 of 12 maande vooruit betaal word. Werkgewers wat vir belastingdoeleindes geregistreer is, moet hul bydraes aan die Suid-Afrikaanse Inkomstediens betaal. Werkgewers wat nie vir belastingdoeleindes geregistreer is nie, moet hul bydraes regstreeks aan die WVF betaal.
As jy jou bydraes een maal per jaar eerder as elke maand wil betaal, moet jy 'n versoek aan annual.upfront@labour.gov.za stuur. Jy moet jou werkgewer-verwysingsnommer in die boodskap insluit.
AANSOEKE OM VOORDELE
As jy 'n huishulp is wat by die Fonds geregistreer is, en jy die vereiste bydraes tot die Fonds gemaak het, kan jy siekte-, kraam-, aannemings- en afhanklikheidsvoordele eis.
Wanneer jy om hierdie voordele aansoek doen, het jy die volgende nodig:
n Afskrif van jou ID
n Afskrif van jou betaalstrokies (jy het twee strokies nodig as jy per maand betaal word, en vier strokies as jy per week betaal word)
n Dienssertifikaat van jou werkgewer n Volledig ingevulde aansoekvorm
Vorm UI 19 met al jou besonderhede.
VIR NADERE INLIGTING
Skakel jou naaste arbeidsentrum
Besoek die Departement van Arbeid se webwerf
VERSKAF DEUR:
STAATSLIGGAAM:
Werkloosheidversekeringsfonds
VERWANTE INLIGTING
Werkloosheidversekeringseise (Diens)
Die inhoud van hierdie bladsy is laas op 16 Oktober 2006 hersien
Onbekende staatstaal of akroniem? Kyk in die WOORDELYS.
Gebruiksvoorwaardes
Privaatheidsbeleid
Kopiereg
Cape Gateway is 'n diens wat die regering hoofsaaklik aan die burgers van die Wes-Kaap bied deur die voorsiening van inligting oor plaaslike, provinsiale en nasionale regering
