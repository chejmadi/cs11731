Minongonoko yo maketa ya xikalu xintsongo xa murimi ?
Ku ava swifuwo ku ya hi mintlawa
Ku hlawula swifuwo leswi nga ta xavisiwa.
Loko u pulana ku xavisa swifuwo tivutisi swivutiso leswi landzelaka: ?Hikwalaho ka yini ndzi lava ku xavisa swifuwo swa mina sweswi??
Xikombiso, swivangelo swo xavisa swifuwo swa mina ku nga va swo fana na leswi:
Swifuwo swi lulamile ku yisiwa makete naswona swi nonile ku ringanela ku dlayiwa.
Swi na malembe laya ringaneleke leswaku swi nga xaviwa hi lava phamelaka swifuwo leswaku swi nyuhela ku endlela ku dlayiwa.
Swifuwo a swi na ntswalo ngopfu-ngopfu swa xisati leswi nga dyuhala no tlhela swi nga ha veleki.
A ka ha ri na furu yo ringanela epurasini ku phamela swifuwo.
Hlawula swifuwo leswi nga sivaka swin?wana kutani u xavisa leswi saleke swi nga si dyuhala kumbe swi durha ku swi hlayisa.
Swihlawulekisi swo ava
Swihlawulekisi swo ava swi hlamuseriwa ku ya hi malembe, ku nyuhela, ku yevula, ku onhaka na rimbewu. U nga langutela nxavo wa kahle eka xifuwo lexi nga le ka xiyimo xa kahle xa rihanyo, hi ku tsakela mintlawa ya le xikarhi ka A na B, xi nga ondzangi kumbe ku nyuhela no tsheniwa. AB yi kuma mali ya le hansi naswona C yi kuma ya le hansi swinene.
Ku yevula na xiyimo xo nyika minkutlunyo
Ku yevula i ndlela leyi ntsumbu wu nga xiswona no hlamusela mpimanyiso exikarhi ka nyama na rhambu. Xiyimo xo nyika minkutlunyo xi endliwa hi ku ringanyeta ku nyuhela ka xifuwo.
Ku nyuhela
Ku nyuhela ka nyama ya homu, nyama ya nyimpfu, nyimpfu na nyama ya mbuti ku aviwa ku ya hi tikhodi ku sukela eka 0 ku fika eka 6.
Vukhale na ntlawa
Ntlawa wu hlamuseriwa hi ku langutisa meno
Ku onhaka
Ku onhaka ka ntsumbu loku humelelaka, xikombiso loko yi ri karhi yi tleketliwa ku nga aviwa hi:
Switsongo (Ntlawa wa 1)
Xikarhi (Ntlawa wa 2)
Swinene (Ntlawa wa 3)
Rimbewu
Rimbewu ra xiharhi i ra nkoka ntsena eka nkuzi na mintsumbu ya tinyimpfu eka mintlawa ya vukhale eka AB, B na C.
Swifaniso:
Ringeta mpimo wa mafurha ehansi ka dzovo eka ndhawu ya xisuti exikarhi ka nyonga na rhambu ro hetelela.
Khodi ya 1: Ku pavalala swinene
Khodi ya 2: Pavalala
Khodi ya 3: Xikarhi
Khodi ya 4: Rhandzawula
Khodi ya 5: Rhandzawula swinene
Ntlawa: Ringanyeta vukhale bya homu hi ku langutisa meno ya yona.
Ntlawa wa A: hansi ka 2 wa malembe hi vukhale (meno ya xirhodyana)
Ntlawa wa AB: 2 ku fika eka 21/2 wa malembe hi vukhale (1 ku fika eka 2 wa meno ya xigidana laya heleleke)
Ntlawa wa B: 21/2 ku fika eka 3 wa malembe (swi vuriwa 4 wa meno naswona ku na 3 ku fika eka 6 wa meno ya xigidana laya heleleke)
Ntlawa wa C: 4 wa malembe hi vukhale (swi vuriwa nomu lowu heleleke lowu nga na ku tlula 6 wa meno ya xigidana laya heleleke)
Ntlawa wa C: 4 wa malembe hi vukhale (swi vuriwa nomu lowu heleleke lowu nga na ku tlula 6 wa meno ya xigidana laya heleleke)
Ntlawa wa A: ehansi ka lembe rin?we hi vukhale (meno ya xirhodyana)
Ntlawa wa AB: 1 ku fika eka 11/2 wa malembe hi vukhale (1 kumbe 2 wa meno ya xigidana laya heleleke)
Ntlawa wa B: 2 wa malembe hi vukhale (swi vuriwa 4 wa meno)
Ntlawa wa B: 21/2 wa malembe hi vukhale (swi vuriwa 6 wa meno)
Ntlawa wa C: 21/2 wa malembe hi vukhale (swi vuriwa nomu lowu heleleke)
Ntlawa wa C: meno yo tshoveka no bola ya swifuwo leswi nga dyuhala
