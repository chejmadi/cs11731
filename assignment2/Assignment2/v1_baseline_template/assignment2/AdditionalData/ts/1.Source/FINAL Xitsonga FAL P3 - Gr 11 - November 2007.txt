TIMARAKA: 100 NKARHI: 2Â½ wa tiawara
Papila leri ri na 5 wa tipheji.
SWITSUNDZUXO
Papila leri ri avanyisiwile hi swiyenge swinharhu
U languteriwa ku hlamula xivutiso XIN'WE eka xiyenge xin'wana ni xin'wana.
Sungula ku hlamula xivutiso xin'wana ni xin'wana eka pheji yintshwa u tlhela u nkhwatihata emakumu ka xiyenge xin'wana ni xin'wana.
Endla nkunguhato u nga si sungula ku tsala ntirho wa wena. Tirhisa pheji yin'we ntsena ku kombisa leswi u kunguhatiseke xiswona xitsalwana xa wena. Le henhla ka pheji leyi ku fanele ku tsariwa hi maletere lamakulu leswaku i NKUNGUHATO. U nga tirhisa mimepe yo hlengeleta miehleketo. Nkunguhato wu ta averiwa timaraka.
Tsala hi vurhon'wana (swi saseka no vonaka), u landzelela milawu leyi faneleke ya mapeletelo na mahikahatelo.
Vumba tinxaka to hambanahambana ta swivulwa hi ndlela leyi amukelekaka.
Landzelela swiletelo leswi andlariweke eka xivutiso xin'wana ni xin'wana.
XIYENGE XA A: SWITSHURIWA SWA SWITSALWANA XIVUTISO XA 1 Swiletelo:
Hlawula nhlokomhaka yin'we ntsena leyi u yi twisisaka swinene kutani u tsala xitsalwana hi yona, kambe u nga humi emhakeni.
Rhanga u endla nkunguhato u nga si sungula ku tsala.
Xitsalwana xa wena xi fanele ku va kwalomu ka 20-250 wa marito.
Siku leri ndzi nga humeleriwa hi khombo loko ndzi teka mali eka ATM nimadyambu.
Leswi kereke yi pfunisaka xiswona eka vutomi bya masiku hinkwawo.
Xiya xifaniso lexi nga laha hansi kutani u kombisa nkoka wa mikhuva ya Xintu
'Tifilimi tin'wana leti kombiwaka nivusiku eka TV ti hlambisa timbilu'. Hlamusela mhaka leyi u karhi u seketela hi vumbhoni lebyi tiyeke.
'Ku hakela xikolofisi i swa nkoka eka timhaka ta swa dyondzo.' Kaneta kumbe u pfumela mhaka leyi.
Leswi a ndzi ta swi endla loko a ndzo va holobye (MEC) wa Ndzawulo ya Vululami.
NTSENGO WA XIYENGE XA A: 50 XIYENGE XA B: SWITSHURIWA SWA SWITSALWAMBIKO SWO LEHA XIVUTISO XA 2 Swiletelo:
Hlawula nhlokomhaka yin'we ntsena leyi u yi twisisaka swinene kutani u tsala xitsalwambiko hi yona, kambe u nga humi emhakeni.
Rhanga u endla nkunguhato u nga si sungula ku tsala.
Xitsalwambiko xa wena xi fanele ku va kwalomu ka 120-150 wa marito.
Sungula nhlamulo ya wena eka pheji yintshwa.
Muyimelakulangwa wa vukhanselara eka wadi ya n'wina u rhambile vaakatiko leswaku a ta burisana na vona leswaku va n'wi hlawula. Endla inthavhiyu exikarhi ka wena ni muyimelakulangwa loyi.
A mi hlanganile hi xindyangu ku lulamisa matimu ya kokwa wa n'wina loyi a nga lova. Tsala matimu lama nga ta hlayiwa eka siku leri a lahliwaka ha rona.
Munghana wa wena u vile ni nghozi ya movha. Tsala papila ro n'wi chavelela.
NTSENGO WA XIYENGE XA B: 30 XIYENGE XA C: SWITSHURIWA SWA SWITSALWAMBIKO SWO KOMA XIVUTISO XA 3 Swiletelo:
Hlawula nhlokomhaka yin'we ntsena leyi u yi twisisaka swinene kutani u tsala xitsalwambiko hi yona, kambe u nga humi emhakeni.
Rhanga u endla nkunguhato u nga si sungula ku tsala.
Xitsalwambiko xa wena xi fanele ku va kwalomu ka 80-100 wa marito.
Hlwawul migingiviko ya nkoka leyi u yi endleke eka nhweti leyi hundzeke. Tsala migingiviko leyi u kombisa siku, muxaka wa migingiviko ni ndhawu lomu yi endliweke koma.
Xiya xifaniso lexi nga laha hansi kutani u endla xinavetiso xo xavisa movha lowu.
Xi huma eka webusayiti ya ka BMW
NTSENGO WA XIYENGE XA B: 20
NTSENGO WA TIMARAKA: 100
