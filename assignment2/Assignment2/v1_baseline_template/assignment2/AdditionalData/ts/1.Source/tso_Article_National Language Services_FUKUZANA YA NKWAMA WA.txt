FUKUZANA YA NKWAMA WA XIRHO XA XINUNA (NKWAMA WA XIRHO XA XINUNA)
RIHANYO RA WENA RI LE MAVOKWENI YA WENA
XANA FUKUZANA YA NKWAMA WA XIRHO XA XINUNA I YINI?
I muxaka wa fukuzana lowu nga talangiki eka vavanuna. Wu nga humelela eka malembe wahi na wahi kumbe yi tele eka vavanuna va malembe ya 20 ku ya eka 40. Hi xitalo i xibolwana xin?we xa nkwama wa xirho xa xinuna lexi khumbhekaka. Xivangelo xa fukuzana ya nkwama wa xirho xa xinuna xa tiveka. Yi hlasela vavanuna hi nkarhi lowu va vilelaka hi ku veleka no sungula ndyangu.
Fukuzana ya nkwama wa xirho xa xinuna yi ve kwalomu ka 0.75% ku ya eka 1.46% wa tifukuzana hinkwato eka vavanuna leyi vikiweke eka Rhijisitara ya Fukuzana hi 1996 na 1997.
HI TIHI TINXAKA LETI NGA LE NGHOZINI?
Vaxinuna lava nga na matimu ya swirho leswi nga tswariki (lulamisiweke kumbe swi nga lulamisiwangi). Nghozi yi engeteleleka hi kwalomu ka 11. Vana lavatsongo hinkwavo va fanele ku kamberiwa loko xirho xi tshamisekile loko va velekiwa.
Vavanuna lava humaka eka ndyangu wa matimu ya fukuzana ya nkwama wa xirho xa xinuna.
Vavanuna lava nga na xiphiqo xo veleka.
KU SWI KUMA KA HA RI NKARHI
Munhu hi yexe u vona vulema byo tala eka nkwama wa xirho xa xinuna. Ndlela yo antswa yo kumisisa vulema i ku kambela hi wexe nkwama wa xirho xa xinuna.
Ku kambela hi wexe nkwama wa xirho xa xinuna (TSE)
TSE i ndlela yo antswa yo yi endla loko u heta ku hlamba hi mati yo kufumela, ebavhini kumbe xawara. Ku hisa ku vunisa nkwama, ku wu endla swi olova ku langutisa vulema.
Loko u ri na 18 wa malembe kumbe ku tlula, landzelela magoza lawa n?hweti na n?hweti:
Kambela ku pfimba kwihi na kwihi eka nkwama.
Xivoni xi nga pfuneta.
Kambela xibolwaba xin?wana na xin?wana hi mavoko mambirhi. Vekela tintiho leti landzaka rigutsu ehansi ka xinkwamana na magutsu u ya veka ehenhla. Hundzuluxa swibolwana hi vukheta exikarhi ka magutsu na tintiho leti landzeka magutsu. U nga chuhi loko xibolwana xin?we xi twala onge i xikulu eka lexin?wana. Leswi i swa ntolovelo. Swibundzwana swa mfukuzana swi tala ku kumeka ematlhelo ka swibolwana, kambe swi nga tlhela swi kumeka exukarhi kumbe emahlweni ka nkwama wa xirho xa xinuna.
Kuma ndhawu yo olova, xivumbeko xo fana na chupu endzhaku ka swibolwana. Leswi swi vuriwa epididymis, lexi hlengeletaka no rhwala vununa. Titoloveti hi xivumbeko lexi. U nga endli xihoxo u ehleketa leswaku i xibolwana xa mfukuzana.
Langutisa leswi landzelaka:
Xibolwana lexitsongo (sayizi ya nyawa) lexi nga vaviki eka xinkwamana. A hi swirhumbana hinkwaswo swi nga na mfukuzana
Ku kula ka xinkwamana xa xirho xa xinuna
Ku tikiwa eka xinkwamana xa xirho xa xinuna kumbe nyonga
Ku cinca ka ndlela leyi u twaka xinkwamana xa xirho xa xinuna
Ku kula ka mavele na tinhlungu
Swihalaki leswi talaka eka xinkwamana
Ku vava eka xinkwamana xa xirho xa xinuna
MAGOZA:
Loko u twa ku vava eka nkwama wa xirho xa xinuna - kuma ku pfuniwa ka xihatla.
Loko u ri na swibundzwana, ku kula, ku pfimba kumba ku cinca ka nhlonghe swi nga twiwa eka xinkwamana ? vona dokedela.
Loko ku ri na ku tikeriwa kumbe ku vava ? vona dokodela.
Loko ku ri na ku kula ka mavele na tinhlungu na/kumbe u twa u pfimbile eka xinkwamana - vona dokodela.
Loko ku nga kumiwi vulema ? yana emahlweni na TSE ku fikela eka 40/45 wa malembe hi vukhale.
TSUNDZUKA:
Mfukuzana ya nkwama wa xirho xa xinuna ya tshunguleka, ngopfu-ngopfu loko yi kumiwa ka ha ri na nkarhi no hatla yi tshunguriwa.
Ku susiwa ka xibolwana xin?we xa nkwama wa xirho xa xinuna a swi siveli ku veleka kumbe ku endla timhaka ta masangu.
