KGORO YA THUTO YA GAUTENG DITLHAHLOBO TŠA MAREMATLOU
SEPEDI LELEME LA GAE MAEMO A GO LEKANELA (Lephephe la Pele)
NAKO: Diiri tše 2
MEPUTSO: 75
DITAELO:
Lephephe le le na le dikarolo tše THARO.
Araba dipotšišo ka moo o laetšwego karolong ye nngwe le ye nngwe.
Dinomoro tša dikarabo tša gago di sepelelane le dipotšišo tša ntshe.
Šomiša polelo ya maleba ye e hlwekilego mabakeng ka moka.
KAROLO YA A
TEKATLHAOLOGANYO POTŠIŠO 1
Badišiša ditemana tše gomme o arabe dipotšišo ka moka tše di latelago.
Ditsebi tša go thwalwa ga batho mešomong di eletšabatho ka bohlokwa bja go itokišetša go kgethamošomo. Di bolelakaditsela tšeo motho a ka hwetšago tsebo ya maleba mabapi le diintasteri e bile ba thuša ka ga mešomo ye motho a nyakago go e dira. Tše ka moka di laetša gore tlogatloga e tloga kgale modiša wa kgomo o tšwa natšo šakeng mabapi le tša go nyaka mošomo.
Ge go kgonega o ka thišiša nako ya go thoma mošomong. Lebaka e le go dira mošomo wa nakwana ge o ntše o kgonthišiša le go nyakišiša gore o ka tšea tsela efe. Mešomo ya nakwana e go fa nako yeo o ka e šomišago go itokišetša mošomo woo o bonago gore o ka o dira. Keletšo ye nngwe e ba gore o kgopele gore o ka šoma le motho yo a šomago mošomo woo o o kgethilego.Taba ye e go thuša go go fa tsebo ya gore mošomo woo ke wo mo bjang.
Ka ye nngwe nako o ka ithaopa go šomela setšhaba goba mekgatlo yeo e sego ya mmušo moo o dirago mošomo wa go swana le woo o o nyakago, goba o o kgethilego. Ge o šetše o šomile moo sebakanyana o ka kgopela gore ba go thuše go ngwala lengwalo la gago la boitsebišo. Go ngwala lengwalo la maswanedi go ka thuša go efoša go senya nako ya gago le ya beng dikhampani ge go tla be go kgethwa bao ba swanetšego go thwalwa,go tšwa go mangwalo a di kgopelo tša mošomo. Maemo a, gape a tla kaonafatša maitekelo a gagoa go hwetša mošomo wo mo kaone le wo o lefago gabotse.
Phetla
Tsela yenngwe e ka ba ya go šomiša batho bao ba dirago mošomo wa go swana lewo o nago le kgahlego go wona. Botšiša batho ka tše ba didirago letšatši ka letšatši mabapi le mošomo woo o o kgethilego. Ka seo tla be ophetha lela la gore ngwana yo a sa llego o hwela tharing.Mo maemong a o tla be a ithuta go tsenelela ka ga ditsela tša maleba ka gamošomo woo. Mohlomongwe oka tsebanale batho baoba ka go holago,go bona lešobana la go šomela yona khamphani yeo. Gore ditekonyakišišo di atlege go bohlokwa go itokišetša ka tshwanelo;ebile go bohlokwa go ka bala tšohleka ga mošomo woo o nago le kgahlego go wona,le ka ga khampani yeo o tla bego o dira diteko go yona.
Boitsebelo o ka bo hwetša go batho bao o phelago le bona bjalo ka batswadi,bagwera, baagišani le baetapele ba setšhaba le ba bangwe ba badirišanikawena ka ge mahlaku go eswa mabapi. O ka botšiša batho ba bantši bao ba tsebago mošomo wo ka ga kgetho ya mošomo. Gape o ka nyakišiša gore ba dira eng le gore ba ikwa bjang ka mešomo ya bona.Ba bangwe ba ka be ba go kopantšha le batho ba go dira mošomo woo. Go bolela le batho bao ba dirago mošomo wo o sepelelanagole wo,o oketša tsebo yagago le boitshepo. Ditsebi di fela di bolela gore ge o tseba bathobabantši bao ba dirago mošomo woo nago lekgahlegogo wona,o ka holegakagorego ba bonolo gore o ka hwetša mošomo. Ditsebi tše dingwe di eletša batho go dira teko ya bokgoni yeo dipoelo tša gona di tla ba thušago.Kgetho ya maleba ya mošomo wa gago e tla diragore o ipshinekamošomo wa gago.
E fetoletšwe go tšwa go Star-09 /09 /2004
Go ya ka ditsebi ke ka lebaka la eng go le bohlokwa go dira boitokišetšo mabapi le mošomo wo o o kgethilego? 
Ka ntle ga karabo ya ka godimoefa mabaka a MABEDI ao okaholegago ka gona go ba le tsebo ya mošomo woo pele o thoma go šoma. 
Ke bothata bofe bjoo ka kopanago le bjona geo ka thoma ka go šomao se na tsebo le ye nnyane ka ga mošomo woo o o kgethilego? 
Ngwala ditsela tše THARO tšeoo ka di šomišago go hwetšatsebokamošomo woo o o kgethilego. 
O ka holegabjang ge o dira mošomo wa boithaopo gomekgatlo ye e sego ya mmušo. 
Mehola ya gotsebakagakhampani yee sepelelanago le mošomo wo oo kgethilego ke efe? Efa mehola ye MEBEDI. 
Ge o dira dinyakišišo ka gamošomo wo o okgethilego o ka hwetša thušo kae? Ngwala mafelo a MABEDI. 
Ke ka baka la eng goyakawenago le bohlokwa go botšiša bathobabantši bao ba dirago mošomo wo o o nyakago? 
Go ya ka wena naa go bohlokwa go ipshina ka mošomo wa gago? Fahlela karabo ya gago. 
Phetla
Seema se sa 'tlogatloga e tloga kgale modiša wa kgomo o tšwa natšo šakeng' se sepelelana bjang le ditemana tše tša ka godimo. 
Hlaloša ka boripana diema tšeo di thaletšwego ditemaneng tša ka godimo. 
KAKARETŠO KAROLO YA B
POTŠIŠO 2
Akaretša ditemana tše di latelago ka temana ya methaladi ye ŠUPA fela.
Saense le dihlare di laeditše gore malwetši le mahloko a mantši a ka thibelwa ka go fetola tsela yeo re phelago ka yona. Taba yeo e thabišago ke gore,bophelo ka kakaretšo ga bo ka matsogong a dingaka fela le rena re na le kabelo maphelong a rena. Bontši bja batho re na le mokgwa wa go se hlokomele mebele ya rena go fihla ge e ipega ka bolwetši. Re šoma nako ye telele re eja dijo tšeo di se nago phepo re sa itšhidulle,re enwa,re kgoga kuduebile re dula re tshwenyegile menaganong.
Go phela ka tsela ye go fokotša mebele ya rena. Re fela re makala ge yo mongwe wa rena a ewa ebileaidibala ka lebaka labolwetši bja pelo goba setrouku,a be a išwe bookelong. Ke tše ntši tše re ka di dirago go thibela se, goba go fetoša bophelo bja go swana le bjo. Ba mekgatlo ya tša maphelo ba re ba ka re thuša go fetoša seemo se sa ditaba. Mekgatlo ye ga e bolele fela e nale mananeo ao a ka go thušago thwii. Seo se lebeletšwego ke ba mekgatlo ye ke go beakanya tsela yeo re ka phelago ka yona go lebeletšwe go se itšhidulle, mmele wo mogolo, go se je dijo tša maleba, go kgoga, madi a magolo, swikiri mmeleng le kholesterole.
KAROLO YA C
THUTAPOLELO POTŠIŠO 3
Bala temana ye e latelago gore o tle o kgone go fetola dipotšišo.
Motsomi o ile a tsoga ka masa,go yo tsoma fela a palelwa ke go swara le mmutlana wa lešidi. Ke maano afe ao a tlago a loga? Ge a fihla gae a tšhela meetse a hlapa go timola phišo ya letšatši.
Ntšha mantšu ao a thaletšwego gomme o a šomiše mafokong ao o itlhametšego ona go tšweletša ditlhalošo tše di fapanego le tše di lego temaneng ye. 
Phetla kganetšoNgwala dikafoko tše di latelago ka .
3.2.2 3.2.3 3.2.4 3.2.5 a tsoga ka masa. a palelwa ke go swara. bjale o tla loga maano. o tla tšhela meetse. go timola phišo. 
POTŠIŠO 4
Bala temana ye o tle o kgone go fetola dipotšišo.
Morutiši o thoma go ngwala maina a bona bjalo ka ge ba tsenaka phapošing.Ba feleletše. E...e...go reng? Na bjalegorenga thomolla go ba ngwalolla lefsa? Afa mahlo akaa mpontšha tšona?Hleng ka mo letsogong lammagojao ngwadilemainaabasetsana molaka go lampati a ngwadile a bašemane.Na o direla eng bjalo?A ga se gona go ba bea ka dihlopha?
Ngwalolla mabotšiši a MANE fela ao a šomišitšwego temaneng ya ka godimo. 
Kgetha mabotšiši a MARARO fela go ao a filwego karabong ya 4.1, gomme o itlhamele mafoko a go kwagala ka ona. 
POTŠIŠO 5
Bala temana ye e latelago gore o tle o kgone go fetola dipotšišo.
Ditloo tše ga di butšwe. Kgarebe yeo e di apeilego ke lešaedi. Ditloo tše di apeilwego di rekwa mola lebenkeleng laMothupi. Dikgarebe tša dithotho di no reka gonamo,go ba bangwegoyafale go swana legoyamošate. Mengwageng yebarekiši ga basarekiša mono kudu ka gorekgwebo e theogile kudu.
Ngwala mašupi a tshela fela ao a šomišitšwego temaneng ya ka godimo. 
Ngwala maina ao a ntshofaditšwegoka nyenyefatšo. 
POTŠIŠO 6 Ngwala maswaodikga a maleba temaneng ye e latelago:
Ba itše go fihla ba amogelwa ka diatla tše pedi ba be ba rwaleletše dinamune mahea le marotho. Dulang fase magagešo. Re filwe fofo ke ba lapa Re tla enwa ka tatelano ye bana dikgarebe le masogana.
PALOMOKA YA KAROLO YA C: [40]
PALOMOKA: 75
BOFELO
BOFELO
