Kgopelo ya go fiwa ngwana yo e sego wa gago
Tlhalošo
Go fiwa ngwana yo e sego wa gago e ra go dumela bohlokomedi bja semolao, go ya ka tshepetšo ya semmušo ya semolao, bja ngwana bjalo ka batswadi ba madi. Ngwana wa mafiša ke ngwana yo tšeetšwego batswadi ba gagwe mme a bewa ke molao ka tlase ga tlhokomelo ya batswadi bao e sego ba gagwe ka semolao goba legae la tlhokomelo..
Ngwana a ka fiwa
Balekane ka bobedi bja bona;
Motho yo a sego a nyalwa goba yo a hladilego;
Motho yo a nyetšego/tšwego yo molekane wa gagwe e lego motswadi wa ngwana; goba
Tata'go ngwana yo a belegwego ka ntle ga lenya
Ge o nyaka go kgopela ngwana, o swanetše go kgotsofatša dinyakwa tšeo di latelago:
O swanetše go ba le bokgoni bja go tlhokomela ngwana le go lefela thuto ya gagwe
O swanetše go ba motho wa maleba yo a lebanego go ka bea bophelo bja ngwana ka diatleng tša gago.
Ge e le gore motswadi wa tlhago wa ngwana ke modudi wa Afrika Borwa mme a dula ka mono Afrika Borwa.
Ge o se modudi wa Afrika Borwa, o swanetše go lokelwa go ka fiwa bodudi goba o be o šetše o dirile kgopelo ya bodudi.
Ka go phiwo ya bana ka sephiri, mo batswadi ba sego ba swanela go tseba motho yo a fiwago ngwana wa bona goba mo ngwana a ilego go dula, e laolwa ke Karolo 18 ya Molao wa Thokomelo ya Bana, 1983 mme e ka diragatšwa fela ge kgorotsheko ya bana e kgotsofala gore seo se tla kgotsofatša dikgahlego tša ngwana.
Ge kgorotsheko ya bana e beile bana bjalo ka bana bao ba nyakago tlhokomelo le tšhireletšo, magaseterata wa kgorotsheko ya bana o tla bea bana bao ka go tlhokomelo batho bao e sego batswadi ba bona, goba legaeng la tlhokomelo, sekolong sa intaseteri goba lifelong la polokego. E fela, ngwana goba bana ba ka bušetšwa morago go batswadi ba bona, batlhokomedi, mo ba tlago lekolwa ke modirelaleago. Mo seemong se, Kgoro ya Tšweletšo ya Leago e lefela tšhelete ya thušo ya kgodišo ya ngwana go batswadi bao ba filwego ngwana.
Phiwo ya ngwana e swanetše go kgotsofatša dikgahlego tša ngwana le go ba le dipoelo tsa bophelo bjo bo botse go ngwana.
Ge o nyaka tshedimoso ka botlalo, e ya go Kgoro ya Toka le Tšweletšo ya Merero ya Molaotheo.
Tsela ye e latelwago
E ya go tlelereke ya kgorotsheko ya bana mo seleteng seo ngwana a dulago go sona.
Tlatša Foromo ya 11, Kgopelo ya phiwo ya ngwana, go ngwana yo mongwe le yo mongwe yo o mo kgopelago.
Iša foromo ga mmogo le
Kgatišo yeo e netefaditšwego ya tokomane ya boitsebišo ya mokgopedi yo mongwe le yo mongwe le setifikeiti sa nnete sa matswalo goba tokomane ya boitsebišo yeo e sego kgatišo tša ngwana yo mongwe le yo mongwe yo a fiwago;
Foromo ya 12b, kgopelo ya phiwo ya ngwana: setatamente ka batswadi bao ba fiwago ngwana, seo se nago le setatamente seo se ngwetswego ke batswadi bao ba fiwago ngwana gore ga a kganyoge go itšeela ngwana; le,
Mo go nyakegago, Foromo ya 12, Tumelo ya motswadi goba mohlokomedi go fana ka ngwana, yeo e nago le tumelelo yeo e ngwetšwego ya batswadi go fana ka ngwana, ga mmogo le Foromo ya 13, Tumelo ya ngwana go tšewa ke batswadi ba bangwe, yeo e nago le tumelo yeo e ngwetšwego ke ngwana.
Tumelo ya tšewo e swanetše go hwetšwa go:
Bobedi batswadi ba ngwana ba madi
Mma'go ngwana yo hweditšwego ka ntle
Ngwana ka boyena, ge a le ka godimo ga mengwaga ye 10 , mme kgorotsheko e swanetše go kgotsofala gore ngwana o kwesiša mohuta le bohlokwa bja tumelo yeo
Motswadi yo a filwego ngwana mme a le ka tlase ga thlokomelo ya gagwe, ge e le gore motswadi yoo ga se a kgopele go tšea ngwana. Ge e le gore, go le bjalo, motswadi yo a filwego ngwana o retelelwa ke go fa tumelo ya gagwe ya go tsea ngwana mo kgweding e tee go ba a kgopetšwe go dira seo ke mothuši wa kgorotsheko ya bana, tshepetso ya phiwo ya ngwana e tla tšwela pele ntle le tumelo ya gagwe.
Ga go na tumelo yeo e nyakegago ka tlase ga seemo seo se latelago.
Ge batswadi ba ngwana ba hlokofetše mme go se na mohlokomedi yo a kgethilwego
Ge e le gore motswadi ga a kgone go ka fana ka tumelelo la lebaka la go sa phelega ga botse monaganong;
tlogetše ngwana mme ga go tsebje mo a leng;
hlokofaditše ngwana ka go mo kweša bohloko mmeleng le go mo swara ga mpe goba o dumeletše gore ngwana a hlokofatšwe ka go bethwa goba go se swarwe ga botse ke ba bangwe;
o hlotše goba o thušitše ka go bea ngwana pepeneneng ya tša thobalano, go mo thopa goba go dirišetšwa thobalano, goba o hlotse goba a thuša ngwana go dira mediro yeo e sego ya setho;
Ke motswaqdi wa ngwana yo, go ya ka Karolo ya 16, a bego a beilwe ka go tlhokomelo ya motswadi yo a mo filwego goba ke moithuti ka legae la bana goba sekolo goba intaseteri; goba o gana ka tumelelo ka mo go sa swanelago.
Molao
Nako
Tshepetšo ya kgopelo ya ngwana ga ntši e tšea lebaka le le telele kudu mme le ka goga gape ge e le gore morero woo o na le mararankodi.
Tefelo
Mabapi le ditefelo o ka ikgokaganya le ba lekalatiro, dikgorotsheko tša bana le Dikantoro tša Tšweletšo ya Leago.
Diforomo tšeo di tlatšwago
Mafelo le Diatrese
