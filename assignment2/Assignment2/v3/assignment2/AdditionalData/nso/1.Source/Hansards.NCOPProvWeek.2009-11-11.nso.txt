Beke ya Diprofense, 07 – 11 Septemere 2009

Sebopego sa Palamente ya rena
Palamente ya Afrika e na le ‘Ngwako ye mebedi: 
Ngwako wa Bosetšhaba (NA), yeo e nago le maloko a 400 members, le
Khansele ya Bosetšhaba ya Diprofense (NCOP), yeo e nago le maloko a 90 

Morero wa Khansele ya Bosetšhaba ya Diprofense

Go ya ka Molaotheo wa Afrika Borwa, Khansele ya Bosetšhaba ya Diprofense(NCOP) e swanetše go netefatša gore mmušo o tšeela dinyakwa tša diprofense hlogong. Se se tla tšweletšwa ke ge setšhaba se ka tšea karolo mo manaeong a go dira melao ka go fa maloko a setšhaba sebaka sa go ahlaahla merero yeo e ba amago diprofense tša bona.   
Morero wa NCOP ke go ngangišana, go dira melao le go kgonthišiša gore mmušo o phetha ditshepišo tša wona. 
NCOP e emela diprofense go netefatša gore mmušo o tšeela dinyakwa tša diprofense hlogong.
Morero wa NCOP ke go kgonthišiša gore mmušo o phethela diprofense le mmušo wa selegae ka tshwanelo. 


Beke ya Diprofense ya NCOP ke eng?

NCOP e thomile Beke ya Diprofense go netefatša gore diprofense di tšea karolo e kgolo mo medirong ya Palamente.
Mo bekeng ye, baemedi ba diprofense ba NCOP le bašomi-ka-bona ba diprofenseng ba tlo ya diprofenseng go nyaka tshedimošo ya maleba ka ga dinyakwa le ditlhohlo tšeo batho ba nago le tšona.
Beke ya Diprofense e phethagatša seo se hlagišitšwego ke Molaotheo sa gore NCOP e netefatša gore mmušo o tšeela dinyakwa tša batho hlogong.
Beke ya Diprofense e netefatša gore baemedi ba diprofense ba NCOP ba fele ba hlola gore go na le tšwelopele naa, gomme ba fele ba hlola le dithlohlo tšeo diprofense di kopanago le tšona. 

E fa baemedi sebaka sa go kopana le batho ba diprofenseng le go ba begela ka ditiro tša bona ka go NCOP gore ba hwetše ditaelo tša merero e mengwe yeo e nyakago go ahlaahlwa ke mmušo. 
Beke ya Diprofense e fa batho sebaka sa go boledišana ka merero ya go tliša ditirelo le ditlhohlo tše diprofense di lebanego le tšona ge di phetha merero ya tšona.  
Go feta moo, e hlola sebaka sa gore Palamente le diprofense di šome mmogo go rarolla mathata le go hwetša ditsela tše di swa tša go phethagatša dinyakwa tša batho ba Afrika Borwa.

Go tla direga eng Beke ya Diprofense

Ka beke ya Diprofense, baemedi ba saruri ba profense ye nngwe le ye nngwe ba tla kopana le mekgatlo yeo e fapanego mo diprofenseng tša bona, go akaretša le:
Mebušo ya Diprofense – Dipremia, Maloko a Khuduthamaga(MECs) le Dikgoro ka go fapana;
Makgotlatheramelao a Diprofense le Dispikara tša wona; 
Dibepidikgolo, Badulasetulo ba Dikomiti; le
Batšeakarolo ba bangwe bjalo ka  Baetapele ba tša Setšo, diNGO, diCBO, le Mokgatlo wa Afrika Borwa wa Mmušoselegae(SALGA). 

Baemedi ba Diprofense ba NCOP mmogo le bašomi-ka-bona ba tla etela metse yeo go kgonthišiša gore tšohle di sepela ka lenaneo.
Baemedi bao ba tla ya go hlola diprojeke tšeo di dirwago ke mmušo le tša diprofense ka mo diprofenseng tša bona. 








Beke ya Diprofense e tla hola profense ya gago ka eng?

Ka beke ya diketelo tša Beke ya Diprofense, baemedi ba diprofense ba NCOP ba tla hwetša tshedimošo bathong thwii ka ga dinyakwa tša bona ka mo profenseng yeo. 

Beke ya Diprofense e kgontšha NCOP go ba le seabe mo go netefatšeng gore mmušo o hola batho ka ge dikgopolo tša batho di tšeelwa hlogong ge go dirwa melao. 

E kgontšha gape mebušo ya diprofense le ya selegae le mmušo-pharaphara go šomišana mmogo go netefatša gore batho ba hwetša ditirelo.    

KE KHANSELE YA BOSETŠHABA YA DIPROFENSE YA GAGO!
KE PALAMENTE YA GAGO!
TŠEA KAROLO GO YONA!



