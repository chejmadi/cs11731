Xikombelo xo maketa mpahla leyi rhumeriwaku handle na mpfuneto eka swa vuvekisi bya timali
Nhlamuselo
Magoza lama faneleke ku landzeleriwa
Milawu leyi tirhisiwaku
Matirhelo na nkarhi wa ku endliwa ka ntirho
Mali leyi hakeriwaku
Tifomu leti tifaneleke ku tatiwa
Vuxokoxoko bya ku tihlanganisa
Nhlamuselo
Va Export Marketing and Investment Assistance , i xikimu lexi nga na xikongomelo xo pfuneta katsongo ku vuyerisa lava rhumelaku timpahla ehandle ka tiko eka ntirhiso-mali lowu va nga va na wona hi nkarhi wa mintirho leyi nga na xikongomelo xo navisa timaraka to rhumela mpahla ehandle ka tiko eka tiprodakti ta Afrika Dzonga na vutirheli, na ku rikhruta ku kuma vuvekisi bya le handle bya timali ku nghena eAfrika Dzonga.
Va EIMA va nyiketa varhumeli va mpahla ehandle mpfuneto wa timali ku kombisa tiprodakti ta vona na vutirheli eka matiko ya le handle, na ku va pfuna eka ku vumachanisi bya fambiselo ku kota ku rhumela timpahla ehandle na ku kuma vuvekisi lebyi kongomeke bya timali bya vanhu va le handle ka tiko . Va EIMA va tlhela va pfuneta na ku hunguta ntirhiso-mali eka ku maketa timpahla leti va tirhumelaku ehandle ka tiko .
Vutirheli lebyi byi kongomisiwe eka tiklayente leti landzaku:
Timanufakchara va tiprodakti ta Afrika Dzonga, ku katsa mabindzu lamatsongo na ya le xikarhi , vanhu lava khale a va phaheriwe etlhelo na mabindzu man'wana lama vun'winyi bya wona
Mabindzu ya vutirheli ya ku tirha hi tiprojeke, hi ku landza xitiyiso lexi nyiketiwaku hi va Export Council kumbe va TISA Sector Desk, na sektara leyi projeke yeleyo yi nga ta va na vuvuyerisi eka yona.
Va vikhampani ta Afrika Dzonga leti endlaku minxaviso ya timpahla leti rhumeriwaku eka matiko ya le handle.
Tiejenti ta khomixini ya Afrika Dzonga leti yimeleke mabindzu lamatsongo ya ti-SMME kumbe mabindzu lama vinyi va wona ku nga lava a va phaheriwe etlhelo khale .
Minongonoko leyi landzaku ya kumeka eka xikimu xa EMIA:
NONGONOKO
Ku kuma vutivi byo enta, nghena eka website ya Ndzawulo ya ta Minxaviso na Tiindastri.
Magoza lama faneleke ku landzeleriwa
Vutirheli na vutirheli bya EMIA byi na xibukwana xa makombandlela ya byona, lexi xi nga na vutivi hi khrayitheriya , nkarhi wa ku endliwa ka ntirho, na vuyelo lebyi byi nga kona eka xiyenge na xiyenge.
Goza 1: Tirhisa xibukwana xa makombandlela
Tifomo ta xikombelo na xibukwana xa makombandlela swi fanele ku hlayiwa swin'we. Xikombelo xi ta humelela ntsena loko ku langutiwile makombandlela hi vuxiyaxiyi swilaveko leswi swi nga le ka swibukwana swa makombandlela swa "Guidelines Booklets"
Hlaya tidokumende leti hi vuxiyaxiyi leswaku u ta kota ku tiva swinawana swa mafambiselo na tiprosija kahle.
Goza 2: Tata fomo ya xikombelo
U nyiketiwile nongonoko leyi enteke ya tidokumende leti faneleke ku nghenisiwa na xikombelo. Xibukwana xa makombandlela xi ta kombisa na tidokumende tin'wana leti lavekaku.
Loko u nyiketa vutivi byo homboloka, kumbe u tirhisa hi ndlela yo biha mpfuneto wa xikimu xa EMIA, swi nga endleka u susiwa eka mpfuneto wun'wana wa xikimu xa EMIA kumbe TISA.
Goza 3: Nghenisa xikombelo
Mabindzu ma nga nghenisa swikombelo swo fikela eka ntsevu hi lembe, hi xipimelo xa swikombelo swa mune hi xikimu xin'we. Ku suka eka fambiselo leri, swi fanele swi amukeriwa ximfumo hi Timininjere ta xiyenge xa le henhla ta EMIA.
Tifomo ta swikombelo leti nga tatiwa kahle tifanele ku nghenisiwa hi nkarhi lowu nga vekiwa eka vutirheli bya EMIA.
Swikombelo leswi tisiwaku endzhaku ka nkarhi swi nga ka swi nga tekeriwi nhlokweni.
Goza 4: Ku langutana na xikombelo
Va EMIA va ta rhumela papila ro amukela xikombelo eka tiawara ta 48 endzhaku ka ku amukela xikombelo xa wena. Papila ro amukela ri fanele ri katsiwa eka mapipila lama u tsalelanaku na va EMIA hi wona .
Loko xikombelo xi tatiwe kahle hi ku helela na ku fambisana na tidokumende leti seketelaku na ku landzelela tikhrayitheriya ta ku amukeriwa, kutani ku ta langutaniwa na xona leswaku xi ta amukeriwa.
Goza 5: Ku amukeriwa kumbe ku ariwa ka xikombelo
Va EMIA va ta ku tivisa leswaku xana xikombelo xa wena xi amukeriwile kumbe xi ariwile eka tiawara ta 48 endzhaku ka ku endla xiboho.
Swikombelo swi nga ka swi nga amukeriwi hi nomo. U fanele ku tiyisa leswaku u na papila leri kombisaku ku amukeriwa ka xikombelo loko u nga si famba.
Khopi ya nothisi ya ku amukeriwa yi fanele ku fambisana na mapapila hinkwawo hi xa mundzuku na/kumbe ku nghenisiwa ka tidokumende tin'wana eka va EMIA. Loko va EMIA va amukela mapapila na tidokumende leswi swi nga katsiku nothisi ya ku amukeriwa, va EMIA va nga ka va nga vi na vutihlamuleri bya ku lahleka ka tidokumende. Loko tidokumende tilahlekile kumbe ti nga vekiwangi laha tifaneleke ku va kona, leswi swi nga hlwerisa kumbe ku va xihingakanyi eka fambiselo ra le tihofisi.
Loko xikombelo xa mpfuneto xi amukeriwile, ku ta fanela ku tatiwa fomo ya kleyimi ya EMIA, tidokumende leti seketelaku na ku hlamula swivutiso swin'wana, na ku nghenisiwa eka va EMIA ku nga si hela tin'hweti tinharhu ku sukela eka ndzhawu ya ku amukeriwa ka bindzu.
Loko tiayithemu kumbe tidokumende makongomana na kleyimu ti nga rik ona endzhaku ka tin'hweti tinharhu, kleyimi a yi nga amukeriwi.
Va EMIA va ta ku tivisa hi ku amukela ka vona eka masiku ya 20 ya ku tirha endzhaku ka ku nghenisiwa ka kleyimi eka va EMIA.
Milawu leyi tirhisiwaku
Matirhelo na nkarhi wa ku endliwa ka ntirho
Matirhelo na nkarhi swa hambana hi ku landza vutirheli na vutirheli.
Mali leyi hakeriwaku
Tikhampani kumbe ti-sole proprietor va fanele ku nghenisa xitifiketi lexi tirhaku xa ku komba ku hakela muthelo xa tax clearance certificate ku kota ku vuyeriwa eka xikimu. Hikokwalaho, xiyimo xa wena xa ta mithelo xi fanele ku va eka xiyimo lexinene.
Tifomu leti tifaneleke ku tatiwa
Hi kombela u languta eka website ya dti. Vutirheli na vutirheli byi na fomo ya byona bya xikombelo na makombandlela . Ku na tifomo to hambana ta ku kleyima eka vutirheli byo hambana.
Vuxokoxoko bya ku tihlanganisa
