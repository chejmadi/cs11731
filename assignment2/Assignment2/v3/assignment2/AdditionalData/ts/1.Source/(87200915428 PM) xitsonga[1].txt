Hungu ro huma eka Muofisiri Nkulu
Endzhaku ka 18 wa tin'hweti i nkarhi wo vula leswaku ha khensa!
Nongonoko wa Vuntswedyana wa GEMS - Ku endla ku biha emirini swi olova
Masiku yo kambela rihanyo lerinene ya GEMS - Ku tisa rihanyo ra kahle thwii eka wena
Tikomiti ta xikimi ti vona leswaku u phyuphyile
Switsundzuxo
Hi rhumeli vuxokoxoko bya PASI ya wena
Mpfuxeto wa kontiraka ya ntirho: Vona leswaku maphepha ya ntirho ya endliwile
Pfhumba ra Netiweke ro Hlawuleka - KwaZulu-Natal
Hi le xikarhi ka 2009 no va hi langutane na xixika. Loko masiku ya koma no titimela, hi tsakela ku tisela ku kufumela na nhlayiseko eka nkandziyiso wa vumbirhi wa Facets eka 2009.
Xivumbeko xintshwa xa Facets xi kume ku amukeriwa ka kahle ko nyanyula ku suka eka swirho naswona hi tshembha leswaku u ta kuma nkandziyiso lowu wa nyanyula, tsakisa no tirhiseka.
Switori swa ntiyiso
Loko munhu a langutisa leswaku migingiriko ya GEMS yi langutise swinene eka ku tsakisa ku tlula 350 000 wa swirho no tshama swi hanye kahle, swa hlamarisa leswaku aswi talangi kuva hi vulavula hi switori swa ntiyiso - leswi taleleke hi makumu yo tsakisa - swa swirho swa hina. Xitori xin'wana, i xa Mzimasi Ngqelu na hilaha a vuyisiweke endzhutini wa rifu, xa ha ku fika etihofisini ta hina sweswi. Hinkiwerhu a hi khumbhekile hi ntshikilelo lowu GEMS yi veke na wona evuton'wini bya Mzimasi. A ndzi nge onhi xitori lexi hi ku mi byela hinwaswo lkwala; kambe loko u hundzela eka pheji leri landzelaka u nga hlaya hi xitori xa ntiyiso lexi nga na nhlonhlotelo.
Eka nkandziyiso lowu hi tlhela hi khangula mphikizano wa hina wa swieho, Sisonke, lowu hlohloteriweke hi leswi Mzimasi a hlanganeke na swona. Hi ku khutaza ku nghenela mphikizano hikuva hi nga tsakela ku twa hilaha GEMS yi khumbheke vutomi bya wena.
Vukorhokeri byintshwa - GEMS yi le ku antsweni hi 2009
Hambileswi hi nga le xikarhi ka 2009, hi sungurile vukorhokeri byitsongo byintshwa bya swirho. Eka nkandziyiso lowu u ta hlaya swo tala hi Nongonoko wa Vuyimani wa hina wo hlawuleka, lowu nghenisiweke hi hi 1 Mudyaxihi 2009 no nyika swirho leswi biheke emirini hi nseketelo, dyondzo na switsundzuxo eka xiyenge xin'wana na xin'wana xo biha emirini na loko n'wana a velekiwile.
Hi nghenisile masiku yo kambela rihanyo lerinene ya GEMS, leswi tisaka vukorhokeri byo kambela rihanyo eka wena entirhweni wa wena. Vukorhokeri byin'wana byintshwa lebyi sunguriweke eka nkandziyiso lowu i SMS Benefit Lookup ya hina, laha swirho swi khutaziwaka ku yi tirhisa. Leswi u faneleke ku swi endla ku kumisisa leswaku i ku vuyeriwa kwihi loku u nga na kona u nga si endla xikoxo i ku rhumela SMS eka Xikimi xa wena xa kahle, kutani hi ta vuya eka wena hi xihatla na mahungu hinkwawo lawa u ya lavaka!
Vukorhokeri byin'wana na byin'wana byintshwa byi hlamuseriwa hi xitalo eka xibukwana lexi xa mahungu - kutani hlaya hinkwaswo hi mhak aleyi. Eku lulamiseni ka hungu leri ndzi ringetile, tanihi leswi ndzi endlisaka swona nkarhi hinkwawo, ku kombisa swirho swa hina leswaku GEMS yi tiyimiserile kuya emahlweni yi humelerisa rihanyo lerinene. Vuxirho byi ya emahlweni byi kula naswona swirho swa hina swi tekiwa no khomiwa tanihi vanhu lava faneleke hi vukorhokeri bya kahle bya matirhelo.
Ndzi tshembha mi tiphinile hi nkandziyiso lowu wa Facets, ku fikela nkarhi lowu taka - tshamani mi kufumerili no hanya kahle.
Vutomi bya nkul. Mzimasi Ngqelu 38 byi cincile swinee ku sukela loko a lave ku hundza emisaveni eka nghozi yo chavisa ya movha. Kambe Ngqelu, Xandla xa Mufambisi Deputy Director: Vuhlanganisi, Ndzawulo ya Mabindzu ya Mfumo, loyi a nga xirho xa GEMS, a nga ha tsundzuki siku rero ku fikela loko a kuma xikweleti xo hetelela xa swa rihanyo eposweni.
Hi xihatla ndzi vone leswaku a ndzi nge swi koti ku hakela ntsengo hinkwawo wa R180 000 eka tihakelo ta xibedlhele ku suka exikhwameni xa mina," Ngqelu a hlamusela. "Ntsengo lowu GEMS yi wu hakeleke wu angarherile tihakelo ta xibedlhele ku vona leswaku ndzi kuma vutshunguri bya kahle. Naswona swi hlayise vutomi bya mina." Ngqelu a hlamusela, rito ra yena ri kanghwan'wa hi matitwelo.
Endzhaku ko kuma xitatimente xo hetelela u twe a ri na xilaveko xo khensa GEMS eka mpfuneto wa yona. "Mhaka ya leswaku a ndza ha ri na xivati ku suka eka nghozi swi ndzi tsundzuxa siku na siku hilaha GEMS yi ndzi pfuneke ha kona - hinkwaswo leswi ndzi nga si va na lembe ndzi ri xirho xa Gems."
Siku ra nghozi, 8 Nhlangula 2007, mapapa a ya ri ya mpungwa tanihi leswi a ku ta xihuhuri. Endzhaku ka ntirho u nghene eka Nissan Micra ya yena a chayela ku suka eHatfield, Pitori kuya endlwini ya yena eCenturion. A ha ku hundza khona ya Hofmeyer na Botha Avenues loko movha wu hundza tirhoboto ti pfarile. U tsundzuke ku tlumbiwa hi matimba ka movha wa yena loko wu biha etlhelo ra mukhandziyi. Endzhaku ka sweswo, a nga ha vonangi nchumu. Lexi a xi tsundzukeke hi xihatla ku vile mhaka ya leswaku a veke xitikara xa GEMS efasitereni. "A ndzi kalangi ndzi ehleketa leswaku xitikara lex xi nga ndzi pfuna hi nkarhi wa xilaveko."
Swi tekiwa onge muhundzi hi ndlela u bele Netcare 911 riqingho. Hannes Bosman, mutirhi wa xilamulela mhangu wa Netcare 911 loyi a tirhaka eXibedlhele xa Netcare Unitas, u tsutsumele laha nghozi yi humeleleke kona. Bosman wa ha tsundzuka nghozi. "Ku sungule kuna mpfula loko hi lwa na ku pfuna Ngqelu eka nchumu lowu khale a ku ri movha wa yena. Hikuva hi vone xitikara, hi swi tivile leswaku hi nga n'wi yisa eka xibedlhele xa kahle xa le kusuhi naswona a nge kayakayisiwi tanihi leswi vaka swona eka timhangu tin'wana ta vavabyi lava nga hava xikimi xa vutshunguri," Bosman a engetela.
Bosman kumbe madokodela a ku ri hava loyi a ehleketa leswaku Ngqelu a nga pona. Madokodela ya byele ndyangu wa yena leswaku a nga va na nkateko a phaphuka. Hambi loko swi ri tano, a nga lahlekeriwa hi miehleketo kumbe a lamala. Kambe hinkwavo a va tekele ehansi ku tiyimisela ka ku lwa ka moya wa Ngqelu. Endzhaku ka mavhiki mambirhi a ri eka xithongwana 'coma' eka 'intensive care unit' eXibedlhele xa Netcare Unitas, Ngqelu a pfuka - naswona byongo bya yena a byi tirha kahle.
U hundziseriwe eka senthara yo pfuxeta timbanga eKensington, Joni, laha a kumeke vutshunguri bya swirho no hleriwa eka timhaka ta miehleketo. Hi Sunguti 2009 a ringanerile ku tlhelela entirhweni; swin'wana leswi madokodela a va ehleketa leswaku a swi nge endleki. Vutomi bya yena a byi cincile ku antswa, a hlamusela.
Ndzi tekela vutomi ehenhla hi xitalo naswona ndzi tikumele nsati," a engetela. U tekanile Nqobile Mangena (sweswi Ngqelu), mutirhi kulorhi, hi Hukuri lembe leri hundzeke.Sweswi u tiphina hi vutomi byintshwa no ringeta ku khutaza vanhu vo tala ku joyina GEMS. "Ndza khensa nakambe, GEMS," a hetisa. "A wu cincangi vutomi bya mina ntsena, kambe u pfune ku byi ponisa."
I ntsako lowukulu leswaku hi tivisa mphikizano hi ku hambana. Lowu endleriweke wena ntsena! Loko u ri xirho xa GEMS u ringanerile ku nghenela. Loko u endla tano, u tava na nkateko wo wina sagwati ra nkoka. U kuma nkateko wo hlamusela xitori xa wena na swirho swin'wana swa GEMS, vatirhi kulorhi va wena na -
vo antswa eka hinkwavo - na hina.
Xana mphikizano lowu wu vulavula hi yini?
Xitori xa Mzimasi Ngqelu xi ve nhlonhlotelo eka hinkwerhu eka GEMS laha hi boheke ku hlohlotela swirho swo tala ku vulavula hina hi switori swa swona swo hlawuleka. Xana kuna swin'wana leswi humeleleke laha GEMS yi pfuneke no twa leswaku vanhu van'wana va fanele ku yi twa?
Xana GEMS yi ku enerisile hi vukorhokeri bya yona, nhlamulo ya xihatla, rito ra xinghana etlhelo rin'wana ra riqingho kumbe mpfunetolowu a wu nga languteriwangi; un'wana a tirha hi matimba, eka wena na lava u va rhandzaka?
Xana mhaka ya leswaku u xirho xa GEMS yi ponise vutomi bya wena, kumbe vutomi bya un'we wa swirho swa ndyangu wa wena? Kumbe vutomi bya wena na rihanyo swi antswile ku sukela loko u joyinile GEMS?
Swi lulamile, hi tsakela ku twa leswi u hlanganeke na swona swa kahle tanihi xirho xa GEMS. Loko u hi byela xitori wena na hina, ku fana na Mzimasi Ngqelu, u nga tikumela sagwati! A swi bohi kuva mutsari wa xiyimo xa le henhla kumbe muhlamuseri wa xitori; u lava ntsena kuva na xitori xa kahle.
Xana ndzi nghenela njhani?
Swi olovile! Hi rhumeli fekisi, kumbe imeyili kumbe papila hi poso laha u hi byelaka hi xitori xa wena xa kahle. U nga endla tano hi rin'we ra ririmi ra ximfumo - hi ta swi hlaya hinkwaswo!
Ndzi nga wina yini?
Loko leswi swi twala kahle, vona leswaku u nghenela Mphikizano wa GEMS Sisonke. Hi langutele ku ku twa! Mphikizano wa GEMS Sisonke wu sungula hi ti 1 Mawuwana 2009 naswona yi ta famba ku fikela makumu ya Mhawuri 2009. Mhungu hi xitalo hi swipimelo swa mphikizano, endzela visit www.gems.gov.za.
Ha tinyungubyisa ku vika leswaku sweswi vavuyeriwa va kota ku fikelela Nongonoko lowuntshwa wa Vuntswedyana wa GEMS. Nongonoko wu simekiwile hi ti 1 Mudyaxihi 2009 no nyika vavuyeriwa va vayimana hi nseketelo, dyondzo na switsundzuxo eka swiyenge hinkwaswo swa vuyimana bya vona na le ndzhaku ka nkarhi wo veleka.
Xana nongonoko wu tirha njhani?
Nongonoko wu rhangeriwa hi timinjhere ta timhangu, lava nga na ntokoto eka vaongori lava tsarisiweke na vuthwasi byo engetelabyo velekisa. Va ta ku pfuna hi ndlelayo titsarisela naswona va nga kumeka eka xiyenge xihi na xihi xa vuyimana bya wena ku kuma switsundzuxo na mahungu.
Ku vuyeriwa eka ku joyina nongonoko:
U ta kuma buku ya GEMS ya vuyimana no veleka, leyi nyikaka mahungu ya nkoka eka vamanana lava biheke emirini.
Vamanana va kuma nyiko ku suka eka GEMS! Leswi swi ta rhumeriwa eka swirho leswi nga le ka xiyenge xa vunharhu eka vuyimana bya vona.
Vavuyeriwa va kuma pulani ya nhlayiso ya vona leyi nga na vuxokoxoko bya vukorhokeri bya vuyimana lebyi GEMS yi nga byi pasisa.
U na ku fikelela mahungu ya rihanyo laya nga ta ku pfuna ku teka xiboho hi ku hlawula eka rihanyo ra wena na ku veleka eka dokodela wa wena kumbe muvelekisi.
Xitsundzuxo xa riqingho na nseketelo swa kumeka loko u hlangana na swiphiqo eka mavhiki yo sungula ya vuntswedyana.
Lemuka: Nongonoko i wa mahala eka swirho naswona ku vuyeriwa eka vuntswedyana swa ha kumeka. Nongonoko wu nyika swirho ku vuyeriwa ko tala kambe a wu cinciwi hi xitsundzuxo xa kahle xa swa rihanyo na nhlayiso lowu swirho swi wu kumaka eka madokodela.
Xana ndzi titsarisela njhani eka nongonoko?
U laveka ku titsarisela hi xihatla tanihi leswi dokodela a faneleke ku tiyisisa ku biha emirini. Ku titsarisela kumbe ku kuma mahungu hi xitalo, bela riqingho eka GEMS eka 0860 00 4367 kumbe u rhumela imeyili eka enquiries@gems.gov.za.
I kangani u faneleke ku kambela mimbuyelo ya xikimi xa wena xa swa rihanyo hi xihatla? Ha swi tiva leswaku nkarhi wun'wana i swa xihatla naswona hi tirhise byongo ku kuma xitshunxo.
Ku kambela ku vuyeriwa ka wena swi nga endliwa hi xihatla no olova hi SMS. RHumela GEMS SMS hi ndlela leyi bohiweke (langutisa laha hansi) naswona ku nga si hela tisekondi u ta kuma nhlamulo hi SMS ku tiyisisa mimbuyelo leyi nga kona eka wena. Lemuka leswaku tikhodi to koma ta swirho swa Sapphire na Beryl ta hambana eka ta swirho swa Ruby, Emerald kumbe Onyx. Lawa i masungulo man'wana ya GEMS laya tisaka nhlayiso wa rihanyo kuva u ya fikelela!
Xana yi tirha njhani?
SMS ntsena hungu leri landzelaka eka 33489 SMS yin'wana na yin'wana yi durha R1.50:Goza ra 1: Tsala Benefit.Goza ra 2: Tsala nomboro ya wena ya vuxirho bya GEMS.Goza ra 3: Hlawula mbuyelo lowu u lavaka ku wu kambela ku suka eka matafula laha hansi NB: i xiyenge xin'we xa mbuyelo xi nga kamberiwaka hi
SMS. Goza ra 4: Tsala eka khodi yo koma ku suka eka nxaxamelo laha hanis. Goza ra 5: Tsala khodi ya loyi u n'wi hlayisaka u nga yi kuma endzhaku ka khadi ra wena ra vuxirho ehansi ka "Name", xik. 00, 01 na swin'wana.. Loko u ri xirho nkulu, tsala "00". Goza ra 6: Tshikilela eka selula ya wena. Goza ra 7: Yima tisekondi ku kuma nhlamulo eka GEMS.
GEMS yi sungule vukorhokeri byo kambela rihanyo lerinene eka tindzawulo, ku sukela hi 1 Mudyaxihi 2009. Swirho swi ta vuyeriwa ku sukela ena nkateko lowu ku kamberiwa hi ndlela ya xiphurofexinali eka tinghozi leti nga kona na leti nga vaka kona eka rihanyo emintirhweni ya vona. Xikongomelo xa hina i ku vona leswaku swirho swa hina swi vona tinghozi ta rihanyo hi nkarhi ku endlela leswaku ku andza ka vuvabyi swa siveleka kumbe ku hungutiwa.
Vatirhela mfumo lava ku nga swirho swa GEMS va ta tlhela va kota ku tirhisa vukorhokeri lebyi byo ka byi nga fani na byin'wana.
Ku humelela yini hi siku ro kamberiwa rihanyo lerinene?
Eka ku amukela xirhambo eka ndzawulo ya wena, vatirhi va swa rihanyo va GEMS va ta lulamisa ndhawu yo kambela rihanyo eka ndzawulo ya wena. Vatirhi hinkwavo lava nga kona va ta tinyiketela ku va kona eka ku kamberiwa rihanyo siku hinkwaro.
Vatirhi va nhlayiso wa rihanyo va ta va kona ku kanela na wena hi matimu ya rihanyo ra wena no ku kambela rihanyo ra wena. Mbuyelo wa swikambelo na matimu swi ta kaneriwa na wena u ri wexe naswona u ta nyikiwa switsundzuxo swa magoza lawa u fanele kuya teka ku yisa emahlweni.
Hi siku ro kamberiwa rihanyo hi GEMS, vatirhi a va boheki ku lulamisa ku voniwa ha un'we-un'we, tanihi leswi vatirhi va nhlayiso wa rihanyo va tava va va yimerile eka ndhawu yeleyo. Vi ta kunene! Ku rhabiwa nhloko na nhamu swi ta endliwa naswona eka vatirhi hinkwavo hi siku leri tanihi nchumu lowu engeteriwaka eka xikimi lexi xo tirha kahle.
Vatirhi hinkwavo laa nghenelelaka eka ku kamberiwa rihanyo va ta kuma mahungu hi tinghozi ta rihanyo ra vona na magoza laya faneleke ku tekiwa ku sivela kumbe ku hunguta swiphiqo swa rihanyo.
I swikambelo swa rihanyo swihi swi nga ta endliwa?
Vatirhi va ta fanela ku hlamula swivutiso swo olova swa matimu ya rihanyo ra vona, leswi nga ta nyika vatirhi va nhlayiso wa rihanyo laha ku nga ta va na ku langutisisa eka tinghozi ta rihanyo ra vona ku nga si endliwa swikambelo. Swikambelo leswi landzelaka swo tinyiketela swi ta endliwa eka nkarhi wo kamberiwa:
Ntshikilelo wa ngati.
Mpimo wa chukele engatini na cholesterol (u ta tlhaviwa switsongo eka rintiho).
Ntiko na vulehi, na ntiko wa miri.
Mpimo wa xisuti.
Ku khansela na ahungu leswi nyikiwa eka siku
Eka xiphemu xa vumbirhi xa swihungwana swa hina swa WEB SMART hi ta ku byela swo tala hi xiyenge xa 'My Wellness' lexa ha ku sunguriwaka hi webusayiti ya GEMS, lexi ku nyikaka mahungu hinkwawo ya rihanyo na switsundzuxo leswi u swi lavaka. U kota ku fikelela switsalwana swa rihanyo lesi dyondzisaka na layiburari leyikulu ya swikombiso, swiyimo, tindlela na mirhi. Kuma nhlokomhaka leyi u yi tsakelaka hi ku tirhisa endlelo ro olova ro phendla. Senthara ya Xilamulela Mhangu (The First Aid Centre) yi nyika xitsundzuxo hilaha u nga tekaka goza ra xihatla loko mhaka ya xihatla yi humelela.u nga tlhela u dyondzo ku tiva swikombiso swo hlaseriwa hi vuvabyi bya mbilu na hilaha u nga endlaka xilamulela mhangu.
Landzelela swileriso leswi swo olova ku fikelela xitsundzuxo xa wena xa rihanyo:
Eka 'homepage' ya webusayiti, ehansi ka buloko ya switiviso, u ta vona laha ku tsariweke "My Wellness"
laha ku nga na xifaniso xa matliloko mambirhi.
Tshikilela eka ndhawu leyi ku nghena eka "My Wellness zone", leyi nyikaka ku fikelela eka:
Tinhlokomhaka ta rihanyo
Layiburari yikulu ya swa mirhi
Ku engetela eka Huvo ya Vakhomi va Nkwama the Scheme's Board of Trustees BOT na xipanu xa vafambisi, kuna ntlhanu wa tikomiti ta Huvo leti langutaka ntirho lowu endliweke eka tindhawu to hambana. Va endla mintirho ya vona hi ku tekela ku tsakela ka wena. U nga tshamiseka hi ku tiva leswaku xikimi xa wena xa vutshunguri xi le mavokweni ya kahle.
Tikomiti leti i:
Komiti ya Matirhleo Pfuna BOT eka ku vona matirhelo ya kahle ya Xikimi, ku fana na ku amukela mali leyi hakeriwaka, tihakelo ta swikoxo na mafambiselo ya tihekhodo ta swirho. Komiti leyi yi tlhela yi pfuna BOT hi vumaketi bya yona na vuhlanganisi.
Komiti ya ntwela Hlela, teka xiboho no vika eka tihakelo leti pasisiweke to twela vusiwana, ku vusiwana (Ex Gratia nga, tihakelo eka swikoxo swa swirho laha mimbuyelo ya ntolovelo ku nga hava. Committee) Tindlela to tika ta tirhisiwa loko komiti yi hlangana n'hweti na n'hweti no langutisa swikombelo swo hakela tihakelo ta ntwela vusiwana.
Komiti ya Mafumelo, Vona leswaku mafumelo ya kahle ya tirhisiwa eka timhaka ta Xikimi, hi ku vona Tinghozi na lava nga leswaku Xikimi a xi tluli nawu wihi na wihi lowu khumbhaka mafambiselo. Yi fanele na Xiavi ku vona leswaku mabindzu ya Ximiki ya tiviwa no fambisiwa kahle na leswaku ku tsakela ka vanghenisi va xiavi hinkwavo ka sirheleriwa hi ndlela ya kahle.
Koimti ya Hi ku tiyimela yi langutisa no rhangela nkwetlembetano wihi na wihi lowu Muofisiri Minkwetlembetano Nkulu a nga wu hundziselaka eka ku lamuriwa.
I swa nkoka leswaku swirho swi rhumela Xikimi hi vuxokoxoko bya lava swi va hlayisaka bya Tipasi. Hi lava mahungu lawa ku vona leswaku hi hakela swikoxo kahle na leswaku tirhekhodo ta swirho swa hina ti helerile no pfuxetiwa. Hi rhumeli khopi ya lava u va hlayisaka ya switifikheti swo velekiwa kumbe Tipasi hi ku rhumela hi poso eka Premium Management, Private Bag X782, Cape Town 8000; hi fekisi eka 0861 00 4367; kumbe u rhumela hi imeyili eka enquiries@gems.gov.za.
Loko u tirha hi kontiraka ya nkarhinyana, nkarhi lowu pimiweke kumbe ku tirha hi nkarhi wo karhi eka mfumo i swa nkoka leswaku maphepha laya faneleke ya endliwa loko kontiraka ya wena yi pfuxetiwa na leswaku yi nghenisiwile eka endlelo ra muholo.
Loko swi nga endleki, muholo wa wena a wu nge hakeriwi naswona GEMS a yi nge koti ku kuma tihakelo ta wena ta xikimi xa vutshunguri. Leswi swi nga endla leswaku mimbuyelo ya wena yi yirisiwa no aleriwa ka swikoxo swa wena swa vutshunguri.
Loko kontiraka ya wena yi pfuxetiwa, u ta kuma xitiyisiso ku suka eka xiyenge xa ndzawulo xa HR xa leswaku muholo wa mutirhi wu pfuxetiwile leswaku vuxirho bya wena bya GEMS byi taya emahlweni ku ri hava ku kavanyetiwa.
Nkarhi wa magoza lawa hinkwawo i wa nkoka naswona u fanele ku vulavula na muyimeri wa GEMS loko u ri na ku tikeriwa.
Loko tihakelo ta wena ta n'hweti na n'hweti ti nga hakeriwi (ku nga ku salela endzhaku), GEMS yi nga tlhela yi kuma ntsengo lowu saleleke endzhaku hi ku susa hi ndlela ya xiilekitironiki eka muholo wa wena. Minsuso yi suka hi yoxe u nga endlangi nchumu wena. Hambiswiritano, loko tihakelo ta ena ti nga hakeriwi ku tlula tin'hweti tinharhu, a hi nge he susi mali eka muholo, hikuva endlelo ra muholo a ri pfumeli ku endla leswi.
Leswi u faneleke ku swi endla loko u ri na ntsengo lowu u wu kolotaka eka GEMS ku tlula tin'hweti tinharhu: Vutisa xiyenge xa ndzawulo xa HR ku lulamisa ku susa mali u eka muholo wa wena u ta hakela hi wexe mali leyi saleleke endzhaku. U nga tlhela u bela riqingho eka Senthara ya Tiqingho ya GEMS eka 0860 00 4367 u kombela papila ra 0189, leri u nga ri yisaka eka xiyenge xa ndzawulo xa HR. Papila ra 0189 ri ta hlamusela leswi faneleke ku endliwa.
TSUNDZUKA: Loko tihakelo ta wena ti nga hakeriwi hinkwato swi nga endla leswaku ku yirisiwa mimbuyelo ya wena naswona leswi swi nga endla leswaku swikoxo swa wena swi ariwa.
Vakhanselara va hina lava leteriweke va kona ku ku pfuna naswona riqingho ra wena i ra xihundla.
Loko u ehleketa gingiriko wihi n awihi wa vumbavha, tihlanganisi na GEMS hotline, leyi fambisiwaka hi KPMG. U nga chuhi ku mangala leswi nga tshamisekangiki eka hotline, tanihi leswi ku ngavukorhokeri byo tiyimela lebyi nga paluxiki vito. Hotline ya mahala yi pfuriwa 24 wa tiawara hi siku, nkombo wa masiku hi vhiki. Endla mhaka ya kahle!Landzelela magoza laha hansi ku mangala vumbavha.
Bela riqingho eka 0800 21 2202 (mahala).
U ta tshama u nga tiviwi. Nyika vuxokoxoko hinkwabyo bya mhangu eka mulawuri wa tiqingho. Vuxokoxoko lebyi byi nga katsa: i mani, yini, njhani, kwihi, rihi na ntsengo lowu khumbhekeke.
U ta nyikiwa nomboro ya rheferense. Yi hlayisi tanihi leswi u ng at yi lava nkarhi lowu taka.
Friends of GEMS service, lebyi ku pfumelelaka ku hlota vaphakeri va nhlayiso wa rihanyo lowu nga durhiki eka doroba laha u kumekaka kona hi SMS, byi antswisiwile! Loko ku ri hava muphakeri eka doroba laha u nga kona, vukorhokeri byi ta ku hlotela eka dodora ra l ekusuhi. Endla xikombelo kutani hi ta ku hlotela.
Rhumela ntsena SMS eka 33489 hi ndlela leyi landzelaka: Nomboro ya wena ya vuxirho, nhlamuselo ya muphakeri wa nhlayiso wa rihanyo, doroba na xidorobana.
U ta kuma nhlamulo hi xihatla, yi ku nyika vaphakeri va nhlayiso wa rihanyo eka ndhawu yeleyo.
Bela riqingho eka Senthara ya Tiqingho ya GEMS eka 0860 00 4367 kumbe u endzela webusayiti ku kuma mahungu hi xitalo. SMS yin'wana na yin'wana yi durha R1.50.
Lemuka leswaku Xikimi xi endla migingiriko yo hambana nkarhi na nkarhi ku endlela ku antswisa nkoka wa xona eka vavuyeriwa.
Hi le ku kondleteleni phurojeke ya masungulo na netiweke ya madokodela yo tokota eKwaZulu-Natal. Leswi swi kongomane no kuma switshunxo leswi nga durhiki ku lulamisa tihakelo ta le henhla leti fambelanaka na ku amukeriwa eswibedlehele hi ku tirhisa ku hakeriwa ka madokodela eka ku nyika vukorhokeri byo amukeleka.
Loko u ya eka dokodela loyi a ngheneleleke eka phurojeke leyi ya masungulo, u ta tivisiwa hi ku nghenelela ka vona u nga si tshunguriwa kumbe ku tshunguriwa vavuyeriwa va wena.
Loko u amukeriwa eka swibedlhele swa Medi-Clinic, kamba na Xikimi loko ku vuyeriwa ko enela ku ri kona. Medi-Clinic yi kombise leswaku yi nga kombela swirho ku hakela mali yin'wana.
