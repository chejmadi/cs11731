Xana Kholera incini?
Kholera I vuvabyi lebyi munhu a byi kumaka hi ku n?wa mati kumbe ku dya swakudya leswi nga ni xitsongwatsongwana xa kholera.
Xitsongwatsongwana lexi vangaka kholera xi kumeka eka mahuma ya vanhu.
Xana kholera yi hangalaka hi ndlela yihi?
Hi ku n?wa mati ni ku dya swakudya leswi nga ni xitsongwatsongwana xa kholera.
Xana u swi vonisa ku yini leswaku munhu u khomiwile hi kholera?
loko munhu o na swi pfuketana a sungula ku chuluka (mahuma yo fana ni rhayisi kambe ma ri mati)
ku hlanta ku lahlekeriwa hi mati layo tala emirini hikwalaho ko chuluka no hlanta xikan?we ni loko munhu a ri ni swikombiso leswi landzelaka:
a tsanile emirini tikirempe emavokweni ni le milengeni ku khanyana ka dzovo ra miri ni ku titimela ka rona ku nghena endzeni ka mahlo ni thavathava eka vana ku nghena endzeni ka mahlo ni ku oma milomo eka lavakulu
Ndlela yo tisirhelela eka kholera
Vonisisa leswaku mati lama u ma tirhisaka ku n?wa ni ku hlantswa mihandzu ni matsavu ya virisiwile kumbe hi lama tengeke
Ku virisa mati: Hisisa mati ku kondza ya vila kutani loko se ma virile u ma tshika ma vila ku ringana minete yin?we u nga si ma phula
Hlantswa swakudya leswi nga si swekiwaka hi mati lama virisiweke kumbe lama tengeke u nga se swi dya
Dyana swakudya leswi swekiweke swi vupfa naswona leswa ha kufumelaka
Kufumeta swakudya leswi swekiweke unga se swi dya
Hlantswa swibye swo kelela mati hinkwaswo, mapoto ni swibye swo dyela hinkwaswo hi mati lama virisiweke kumbe lama tengeke
Tirhisa khapu leyi baseke ku ka mati eka xikhomelo xa mati lexikulu
Tshama u funengetile swakudya leswaku swi nga ngheni hi tinhongani
Aka swiyindlwana swa VIP kumbe swa magoji ekule ni laha ku taleke mati (nambu kumbe xihlovo)
u nga tirhisi nambu tani hi xihambukelo, kambe tirhisa xiyindlwana xa VIP kumbe xa goji
Hlamba mavoko eka mati lama virisiweke kumbe lama tengeke loko u huma exiyindlwanini u nga si khoma swakudya.
Ndlela yo pfuna munhu loyi a khomiweke hi kholera
N?wu nyiki mati ya munyu ni chukele yo tala ku n?wa
Ndlela ya mahlanganisele ya mati ya munyu ni chukele
Chela 8 wa swilepulana swa levhele swa chukele ni hafu ya xilepulana xa munyu eka litara ya mati u hlanganisasela.
Tshama u ri karhi u n?wi nyika nkarhi hinkwawo hi swintsongo-ntsongo.
SWA NKOKA KU SWI TSUNDZUKA
Tshama u ri karhi u nyika munhu la nga ni kholera mati ya munyu na chukele nkarhi hinkwawo
Tsutsumisela muvabyi ekliniki ya le kusuhi
Loko u lava ku kuma vuxokoxoko, kumbe u ehleketela leswaku un?wana wa xaka ra wena kumbe un?wana loyi u n?wi tivaka u khomiwile hi vuvabyi lebyi, endzela kliniki ya le kusuhi ni le ka n?wina, xibedlele, dokodela kumbe mutirhi wa le xibedlele.
