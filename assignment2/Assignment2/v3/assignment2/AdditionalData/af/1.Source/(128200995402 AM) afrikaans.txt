Ons het aan die einde van 'n lang winter gekom. 'n Winter waarin ons beproef is deur bitterlik koue Hoëveld-temperature, die Kaap deurgeloop het onder storms en 'n nuwe griepvirus mense oor die hele wêreld laat aanklop het om mediese hulp.
Terwyl ons deur die winter gebibber het, het GEMS se lidmaatskap gegroei tot ver meer as 'n miljoen begunstigdes. Ons het 'n baie suksesvolle Algemene
Jaarvergadering in Nelspruit aangebied, baie positiewe finansiële resultate bekend gemaak, 'n splinternuwe DotMobi-webwerf en 'n hele aantal nuwe dienste vir lede bekend gestel, insluitend 'n SMS-voordele-naslaandiens, 'n moederskapprogram en 'n GEMS-welstand-ondersoekdiens. Jy kan meer hieroor lees in hierdie uitgawe van facets.
Sedert GEMS se ontstaan het hy definitief voldoen aan sy mandaat, naamlik om bekostigbare gesondheidsorg-voordele van gehalte aan werknemers van die staatsdiens te bied. Onlangse suksesse en merkbare prestasies, was onder meer:
Meer as 33% van alle kwalifiserende staatsdienswerknemers is lede van
GEMS, en in vier provinsies is meer as 40% van die werknemers GEMSlede;
Van die werknemers wat in Februarie 2006 in die staatsdiens aangestel is en nie deur 'n fonds gedek is toe GEMS in bedryf gekom het nie, word 26% nou deur GEMS gedek;
Meer as 130 000 staatsdienswerknemers op salarisvlak 1 tot 5 (of 32%) is GEMS-lede; en
Met meer as 'n miljoen geregistreerde begunstigdes bied GEMS nou dekking aan 2% van die Suid-Afrikaanse bevolking. As 'n mens in ag neem dat 55% van alle GEMS-lede nie voorheen dekking gehad het nie, is dit merkwaardig dat GEMS oor 'n tydperk van drie jaar mediesefondsvoordele ingevoer het vir ongeveer 1% van die bevolking.
Ons is ook die afgelope winter warm gehou deur die vele roerende briewe wat ons van lede regoor die land ontvang het as deel van die GEMS-Sisonke-kompetisie.
Boodskap van die Eerste Beampte
Neem beheer oor jou lewe in die stryd teen MIV/vigs
Moenie paniekbevange raak oor varkgriep nie
Tree af met GEMS byderhand
Opgeknapte streekkantore
GEMS DotMobi - gesondheidsorg in jou handpalm
WEB SMART 3: Aanlyn-bywerkings: Vinnige toegang tot die nuutste ontwikkelings
Maklike en gerieflike 24-uur-telefoon-selfdiens
Jou terugvoer is belangrik
Rek jou voordele met GEMS se Naslaan-diens
Raad vir 'n gesonde lewe:
Hanteer werkstres-Wenke vir gesonde eetgewoontes -Begin beweeg!
GEMS-Sisonke-kompetisie se wenners
Neem kennis
Dankie vir al die wonderlike stories wat julle met ons gedeel het. Hierdie briewe wat ons ontvang, is 'n bewys dat GEMS 'n ongelooflike rol speel in die liggaamlike welstand en gemoedsrus van ons lede. Dit is goed om te weet dat GEMS daar was vir lede wanneer hulle ons nodig gehad het, en in die toekoms ook daar sal wees. Ons sien uit daarna om sommige van hierdie stories in toekomstige uitgawes van facets met julle te deel.
Die wenners in die GEMS-Sisonke-kompetisie word in hierdie nuusbrief aangekondig. Sonder om iets te verklap, móét ek die wenners van die kompetisie en alle lede wat deelgeneem het, gelukwens.
Die winter word altyd opgevolg deur die verfrissende nuutheid en nuwe lewe van die lente! Dit is hierdie "nuutheid van die lewe" wat ek graag aan lede wil bring in hierdie, die 3de kwartaal se uitgawe van facets.
Immer ontevrede met gister se sukses, is dit vir my aangenaam om julle in te lig dat die 2de kwartaal se uitgawe van facets nou in elk van die elf amptelike Suid-Afrikaanse tale in elektroniese formaat op die GEMS-webwerf beskikbaar is. Teen 2012 sal ons al die Fonds-inligting in al die amptelike tale beskikbaar hê.
Ek vertrou julle sal hierdie uitgawe van facets geniet.
Om met MIV/vigs saam te leef is 'n baie persoonlike saak, en om jouself te bemagtig beteken nie jy hoef jou persoonlike uitdaging openbaar te maak nie. Inteendeel, jou stryd teen
MIV/vigs kan so privaat bly soos wat jy wil hê dit moet wees.
Aid for AIDS (AfA) is 'n MIV/vigs-siektebestuursmaatskappy wat vir GEMS werk om vir jou die vertroulike ondersteuning te bied wat jy nodig het as jy MIV-positief is. Hulle kan ook help indien jy bloot meer inligting oor die siekte verlang. Deur hulle hulp te aanvaar, help jy jouself om beheer uit die hande van die virus te neem en dit in jou eie hande te
Eunice , 'n onderwyseres, het sewe jaar gelede haar status uitgevind toe sy besluit het om getoets te word nadat nog 'n gesinslid dood is. "Die moeilikste deel is om te weet wat jou status is. Deur te registreer vir GEMS se MIV-siektebeheerprogram, wat deur AfA bestuur word, het beteken ek sou leiding en advies kry by gekwalifiseerde dokters en dit het my 'n sug van verligting laat slaak."
Ondanks die morbiditeit en gevolge van die siekte is daar 'n uitweg. "Ek was siek en sat daarvoor om depressief te voel daaroor," sê Eunice. "Ek kon snags nie slaap nie omdat ek so bekommerd was. Toe ek uiteindelik vir die Afa-program geregistreer was, was hulle baie geduldig en simpatiek. Hulle het aan my verduidelik dat om MIV te hê en geen mediaksie daarvoor te neem nie, is soos om die deure en vensters van jou huis oop te los wanneer jy weet inbrekers is op pad. Ek was bly dat ek besluit het om verantwoordelikheid te neem, alhoewel ek weet dit is nie my skuld dat ek MIV het nie."
Daar is baie mense soos Eunice wat besluit het om verantwoordelikheid te neem vir hul lewenskwaliteit omdat hulle nie wil hê MIV moet die oorsaak van hul dood wees nie. AfA bied al die mediese dienste wat jy nodig het. Hulle gee vir jou ook nuttige inligting oor die siekte waarvan jy dalk nie bewus is nie.
Sifiso , 'n administratiewe klerk, het gevind dat AfA hom gehelp het om sy gesondheid weer onder beheer te kry. "Hulle het my bekendgestel aan 'Positiewe
Leefwyse', wat my wys hoe om my nuwe lewe te leef. Daar is inligting oor hoe om my besittings skoon te hou en my vrugte en groente te was sodat ek nie bakteriële infeksies opdoen nie. Hulle het my ook vertel watter kossoorte goed is vir my en hoeveel oefening en slaap ek nodig het. Om die waarheid te sê, ek voel nou beter as ooit tevore. Dit is ongelooflik. Dit voel of ek 'n nuwe begin kon maak."
Sifiso om hulself te bemagtig, terwyl die Fonds sorg vir al die tegniese aspekte. Die behandeling word noukeurig en deurlopend gemonitor sodat optimale resultate verkry kan word. Die dokters en laboratoriumpersoneel maak seker dat elke pasiënt op die regte medikasie is sodat hul lewens normaal kan voortgaan. Elke pasiënt ontvang toepaslike berading, aangesien hul emosionele en geestelike welstand nie net belangrik is vir hul eie onthalwe nie, maar ook vir hul geliefdes se onthalwe. "Voordat ek vir die AfA-program geregistreer het, was ek permanent bekommerd, want ek het geweet ek is MIV-positief en my gesin kon sien ek is depressief. Dit was soos 'n swart wolk wat oor die huis gehang het en ek het gevoel dit is my skuld. Noudat ek antiretrovirale behandeling ontvang, voel dinge weer normaal by die huis. Vanselfsprekend moes ek my lewe 'n bietjie aanpas, maar dit is die moeite werd. Ek sal eerder die moeite doen om my medikasie op tyd te neem en om 'n trui aan te trek as dit koud raak as om myself te laat doodgaan," sê Sifiso.
Registreer vertroulik by AfA deur hulle by 0860 100 646 te bel of deur die aansoekvorm by www.gems.gov.za af te laai.
Niks goeds het nog ooit daarvan gekom om paniekerig te raak nie! Inteendeel, dit maak alles net erger.
Kommunikasie vertroebel, betekenis verdwyn en onwyse besluite word geneem. Dit is wat nou in ons land en die res van die wêreld gebeur met betrekking tot "varkgriep", "Meksikaanse griep", of die H1N1-virus, ondanks opregte pogings deur mediese beroepslui om die publiek oor die feite in te lig.
Lucille Blumberg, Hoof van Epidemiologie aan die Nasionale Instituut vir Oordraagbare Siektes (NIOS), vertel ons dat H1N1 geensins 'n dodelike virus is nie. "Indien jy kyk na die sterftesyfer en komplikasiekoers kyk, is dit nie gevaarliker as gewone seisoenale griep nie. Ek dink dit is belangrik vir mense om te weet dat seisoenale griep ernstige siektes, soos longontsteking, kan veroorsaak. Jy kan komplikasies kry van seisoenale griep - en baie mense gaan inderdaad jaarliks daaraan dood."
Volgens die NIOS is daar op die oomblik in werklikheid meer gevalle van seisoenale griep as van varkgriep in die land. Die rede hoekom varkgriep 'n bekommernis geword het, is eenvoudig omdat dit 'n nuwe virus is. Mense is nie so immuun daarteen soos wat die geval is met ander, gevestigde griepvirusse waaraan hulle reeds blootgestel is nie. Soos met seisoenale griep, behoort varkgriep egter nie ligtelik opgeneem te word nie.
Varkgriep manifesteer soos seisoenale griep, met baie simptome wat baie dieselfde is as seisoenale griep, byvoorbeeld koors, hoofpyn, lugweginfeksie, hoes en 'n loopneus. Varkgriep is egter ook anders as seisoenale griep wat sommige simptome betref. Gevalle van borspyn, diarree en naarheid is aangeteken. Sommige pasiënte het simptome erg ervaar, terwyl ander - trouens die meerderheid - slegs matig siek gevoel het.
Indien jy enige van die bogenoemde simptome ervaar, besoek jou huisdokter voordat jy hospitaal toe jaag of probeer om oseltamivir (Tamiflu), die teenmiddel vir varkgriep, te koop. Alhoewel sommige dokters Tamiflu voorskryf sonder bevestiging van infeksie, stem ander saam dat dit jou in die toekoms weerbaarder sal maak as jy die medikasie neem as jy nié varkgriep onder lede het nie. Hoe gereelder jy hierdie soort medikasie neem, hoe meer bou die virusse 'n weerstand daarteen op. Dit beteken dat dit nie so doeltreffend sal wees soos wat dit moet wees indien jy werklik met varkgriep besmet word en regtig Tamiflu nodig het nie.
Net só sal 'n goeie dokter nooit'n antibiotikum voorstel as voorsorgmaatreël nie, aangesien dit die pasiënt se vermoë aansienlik verlaag om van bakteriële infeksies te herstel.
Die NIOS se raad is dat die doeltreffendste manier om varkgriep te vermy, is om die gewone voorsorgmaatreëls net 'n bietjie strenger na te volg. Konsentreer daarop om jou hande gereeld en deeglik te was en vermeerder jou inname van vloeistowwe. Jy kan ook meer vitamien C en B inneem. Laaste maar nie minste nie, doen die verstandige dinge wat jou ma jou geleer het: trek warm aan, eet jou groente en gaan slaap vroeg!
Beplan jy om binnekort af te tree? As jy wil voortgaan met jou GEMS-lidmaatskap, moet jy ons ten minste 'n maand voor jou beplande aftrede daarvan in kennis stel ten einde te verseker dat jou gesondheidsorg-voordele ononderbroke voortgaan. Vroeë kennisgewing stel die Fonds in staat om jou sonder probleme na pensioenaris-status oor te plaas in die maand waarin jy aftree.
Indien jy 'n aktiewe lid van die Fonds is wat wil voortgaan as 'n pensioenaris, moet jy 'n nuwe aansoekvorm invul. Ons het die volgende dokumentasie nodig:
n Ingevulde Z583-vorm;
n afskrif van die hooflid se ID;
van en vir datum aftrede bankbesonderhede debietorder-aftrekkingsdoeleindes; en indien jy reeds 'n brief van die Nasionale Tesourie het wat jou subsidie as pensioenaris bevestig, stuur dit ook asseblief vir ons. Dit verseker dat ons jou aansoek so doeltreffend moontlik kan verwerk.
Alle vereiste dokumentasie sal aan die Staatsdienswerknemers-pensioenfonds (SWPF) gestuur word vir goedkeuring van jou subsidie. Jou aansoek sal hangende bly totdat ons die subsidie-goedkeuring van die SWPF ontvang.
Jy kan egter kies om jou voordele te behou tot jou subsidie deur die SWPF bevestig is. Sodra jy instem om intussen 100% van jou bydraes te betaal, sal jou status as pensioenaris-lid onmiddellik geaktiveer word. Wanneer die SWPF bevestig dat jy 'n subsidie ontvang, sal die subsidie-gedeelte wat jy reeds betaal het, aan jou terugbetaal word. Indien jy besluit om gebruik te maak van hierdie opsie, vul asseblief die toestemmingsvorm in wat jy as deel van die Pensioenaris-aansoekvorm by www.gems.gov.za kan aflaai. Jy kan ook 'n afskrif van hierdie vorm by een van ons streekkantore kry of deur die Fonds by 0860 00 4367 te bel.
Lees die antwoorde op vrae wat dikwels gevra word hieronder om meer te wete te kom oor hierdie belangrike voordele.
Watter voordele-limiet het ek vir tandheelkundige dienste?
Ruby-lede se tandheelkundige dienste (buite die hospitaal) word teen 100% van die Fondstariewe betaal en is onderworpe aan die lede se Persoonlike Mediese Spaarrekening (PMSR). Hierdie opsie het 'n beperking van R2 000 per begunstigde per jaar vir behoudende/herstellende tandheelkunde in 'n hospitaal. Gespesialiseerde binne-hospitaal-tandheelkunde is onderworpe aan die Voorgeskrewe Minimum Voordele (VMV).
Emerald-lede het 'n tandheelkundige voordeel met 'n gedeelde limiet van R6 300 per begunstigde vir elke twee kalenderjare. Eise word betaal teen 100% van die Fondstariewe. Daar is ook 'n sublimiet van R1 050 per begunstigde vir behoudende en herstellende tandheelkunde. Hierdie limiet word gedeel met die binne-hospitaal-tandheelkunde-limiet en is elke twee kalenderjare beskikbaar.
Die tandheelkundige voordeel vir Onyx-lede'n gedeelde limiet met binnehospitaal-tandheelkunde van R10 418 per begunstigde vir elke twee kalenderjare. Eise word ook betaal teen 100% van die Fondstariewe.
Met alle opsies is lede twee keer per jaar (een elke ses maande) geregtig op 'n tandsteenverwydering en polering, wat betaal word uit die basiese tandheelkundige
Wat as ek tandheelkundige behandeling onder narkose nodig het?
Jy moet vooraf magtiging kry vir alle prosedures wat algemene narkose of bewustelike kalmering vereis. Voordat jy hierdie tipe behandeling ondergaan, moet jou tandarts 'n motivering gee wat verduidelik hoekom algemene narkose of kalmering nodig is. Alle opnames van begunstigdes ouer as agt jaar moet gemotiveer word deur die tandarts wat die behandeling gaan doen.
Maak asseblief seker dat jy ten minste 48 uur voor behandeling magtiging kry vir hospitalisasie, tensy dit 'n noodgeval is.
Jy het nie vooraf magtiging nodig vir kroon- en brugwerk nie. Dit is egter onderworpe aan die Fonds se reëls en beheerde-sorg-protokolle.
Wat as ek gespesialiseerde tandheelkunde nodig het?
Bel GEMS by 0860 00 4367 voordat jy enige gespesialiseerde tandheelkunde ondergaan om te bevestig dat jy voordele beskikbaar het en dat die prosedure gedek sal word. 'n Skriftelike behandelingsplan en kosteraming van jou tandarts af sal help om te bepaal of jy die nodige voordele het. Dit is veral belangrik voor jy tandheelkundige chirurgie ondergaan of enige verwante behandeling kry. Alle ortodontiese behandelinge moet vooraf gemagtig word. Sommige tandheelkundige prosedures sal nie oorweeg word nie weens die Fonds se reëls en beheerdesorg-protokolle. 'n Voorbeeld is tandheelkundige inplantate, wat deur die Fonds uitgesluit word.
limiet of voordeel.
Besoekers aan ons streekkantore was sekerlik beïndruk deur die kleurryke nuwe voorkoms. Hierdie nuwe handelsmerk-voorsiening van ons kantore strook met die voorkoms en gevoel van alle GEMS-kommunikasie. Die kantore is duidelik sigbaar en onmiddellik herkenbaar.
OOS-KAAP
NOORD-KAAP
NOORDWES
WES-KAAP
Nou is daar geen rede nie om jou rekenaar te gebruik om jou eise, beskikbare voordele en hospitaal-magtigings te besigtig;
Vriende-van-GEMS-verskaffers soek die vir te wat ooreengekome Fondstariewe sal hef vir mediese dienste;
te weet wat jou 2009-bydraes is;
te leer hoe om aan te sluit en jou afhanklikes te registreer as jy 'n voornemende lid is, en toegang te kry tot alle belangrike Fondskontakbesonderhede.
n Magdom inligting word na jou selfoon gebring en is beskikbaar met die druk van 'n paar knoppies op jou selfoon. Wees op die uitkyk vir die volgende uitgawe van WEB SMART, wat die webwerf in meer besonderhede sal bespreek en jou nuttige wenke sal gee.
Ons is trots om die mobiele webwerf, GEMS DotMobi, bekend te stel - nog 'n innoverende diens wat deur GEMS ontwerp is met jou in gedagte.
Navorsing het gewys dat meer mense in Suid-Afrika via hul selfone in plaas van hul rekenaars toegang tot die internet verkry. Dit is hoekom ons hierdie webwerf geskep het; om seker te maak dat GEMS se aanlyndienste toeganklik is vir soveel as moontlik van ons kliënte.
Met GEMS DotMobi het jy toegang tot inligting oor jou eise, voordele en baie meer - enige plek, selfs wanneer jy nie naby 'n rekenaar is nie. Internettoegang via jou selfoon is ook een van die goedkoopste maniere om toegang tot die web te kry - die gemiddelde GEMS DotMobi-webwerfbladsy sal slegs tussen een en vier sent kos om te besoek!
GEMS DotMobi is ontwikkel om jou toegang tot jou mediese fonds te bied en belangrike Fonds-inligting beskikbaar te stel. Maak eenvoudig jou Hierdie seksie is reg langs die kennisgewing-blok. Hierdie stories is belangrike brokkies wat gewoonlik verwys na nuwe dienste wat deur GEMS gebied word, of belangrike lede-inligting, soos die onlangse GEMS-Sisonke-kompetisie en bekendstelling van die SMS-voordele-soek-diens.
Twee maniere waarop ons jou help om dit te doen is die SMS-gebaseerde Vriende-van-GEMS- en die SMS-Voordele-soekdiens.
Vriende van GEMS
Gesondheidsorgverskaffers landwyd, soos algemene praktisyns, tandartse, aptekers, fisioterapeute, sielkundiges, spraakterapeute, optometriste, het ingeteken om "Vriende van GEMS" te word. Hierdie verskaffers het toegestem om nie vir GEMS-lede enige bybetalings of ekstra koste te laat betaal vir dienste wat gelewer word nie. Al wat dit jou kos om 'n "Vriend van GEMS" in jou gebied te vind, is om eenvoudig 'n SMS na 33489 te stuur (elke SMS kos R1,50). As jy in Pretoria-Noord bly en 'n tandarts moet besoek, stuur eenvoudig die volgende SMS: jou lidmaatskapnommer, Tandarts, Pretoria-Noord.
GEMS sal onmiddellik via SMS antwoord met die kontakbesonderhede van tot drie tandartse in die Pretoria-Noord-gebied wat "Vriende van GEMS" is.
Meer as 10 000 gesondheidsorgverskaffers in meer as 35 dissiplines het al vir die "Vriende van GEMS"-program geregistreer sedert dit in Oktober 2007 bekend gestel is. 'n Jy is nooit ver van 'n "Vriend" af as jy een nodig het nie.
Die SMS-Voordele-soekdiens stel jou in staat om presies te weet watter voordele jy nog beskikbaar het. As jy 'n dokter moet besoek om 'n prosedure te ondergaan, kan jy jou beskikbare voordele nagaan deur 'n SMS na 33489 te stuur (elke SMS kos R1,50).
n Stap-vir-stap-gids oor hoe om die SMS-Voordele-soekdiens te gebruik is na jou toe gepos, en die gids is ook beskikbaar in die 2de kwartaal se uitgawe van facets. Jy kan ook die volledige stap-vir-stap-gids op die GEMSwebwerf vind deur www.gems.gov.za te besoek. Al wat dit jou kortliks kos, is om die volgende SMS na 33489 te stuur: Voordeel, lidmaatskapnommer, voordele-kategorie, afhanklike-kode.
GEMS sal onmiddellik via SMS antwoord met die nuutste inligting oor jou beskikbare voordele.
Raad vir
N GESONDE LEWE
Voel jy gestres by die werk? Al is stres 'n normale deel van jou daaglikse roetine, beïnvloed oormatige stres jou vermoë om doeltreffend te werk en bedreig dit jou liggaamlike en emosionele welstand.
Klop stres
Sien om na jouself: Die verbetering van jou liggaamlike en emosionele welstand sal help om werkstres te klop. Oefening en gesonde eet- en leefstylgewoontes is noodsaaklik.
Vermy negatiewe gewoontes en houdings: Identifiseer negatiewe houdings wat bydra tot jou stres en werk daaraan.Prioritiseer en organiseer: Balanseer jou lewe deur voldoende tyd te skep vir werk- sowel as nie-werkverwante aktiwiteite, en delegeer as jy kan.Verbeter verhoudings by die werk: Beter verhoudings met jou kollegas kan jou stresvlakke verlaag.
Wenke vir gesonde eetgewoontes
Wenke om kossoorte te kies wat jou gesondheid verbeter:
Eet om te leef: Moenie meer kos eet as wat jou liggaam nodig het nie.Eet 'n verskeidenheid kosse: Kosse uit al die voedselgroepe (proteïen, stysel, koolhidrate en minerale) is nodig. Probeer om vis, neute, groete en vrugte te eet wat jy nie normaalweg eet nie.Matigheid: Wanneer jy kos eet wat hoë kilojoules het, kies 'n voorgereg in plaas van 'n hoofdis. Deel jou dis met 'n vriend en moet nooit enigiets "supergroot" bestel nie.Eet baie vrugte, groente, grane en bone: Probeer om hierdie kossoorte so vars as moontlik te eet.Drink meer water: Die meeste van ons gaan gedehidreer deur die lewe. Probeer om ten minste 6 tot 8 glase water per dag te drink.
Beperk verfynde graanprodukte en kosse met baie suiker of sout. Vermy die middernag-peuselhappie.
Beweeg!
By die GEMS-Welstand-ondersoekdae wat in departemente aangebied is, was oefening die een ding wat julle, ons lede, uitgelig het as iets wat julle meer van sou wou doen. Ons almal weet dat oefening lewensbelangrik is, maar ons weet ook dat dit regtig moeilik is om aan die gang te kom. Hier is 'n paar wenke wat JOU
kan help om die pad na 'n fikser, gesonder jy aan te durf.
Begin stadig: Moenie te veel van jouself verwag nie! Begin stadig en beweeg teen jou eie pas. Deur te vinnig en veeleisend te begin kan lei tot besering en jy kan oorweldig voel voordat jy nog eers begin het. Bel 'n vriend: Deur saam met 'n vriend, in 'n klas of groep te oefen, kan help om jou gemotiveer te hou. Daar is 'n oefenleefwyse vir almal: Ongeag jou gewig, ouderdom of fiksheidsvlak, jy kan fiks word! Daar is spesiale programme wat mense met gebreke, of diegene wat herstel van 'n siekte of operasie, laat deelneem aan oefening. Joga en swem is albei goeie oefeninge wat spier- en gewrigstres help vermy.
Let wel: Hierdie gesondheidswenke vervang nie die mediese advies wat jou gesondheidsorgverskaffer gee nie. Vir meer inligting oor gesonde eet- en leefstyl-gewoontes bel die gesonheidsorghulplyn by 0860 00 4367.
GEMS-Sisonke-kompetisie se WENNERS
Ons is oorweldig deur die sielsverkwikkende briewe wat ons ontvang het van ons lede wat in hul menigtes aan die GEMS-Sisonkekompetisie deelgeneem het.
Dit was wonderlik om soveel spesiale briewe te ontvang. Dankie aan almal wat die tyd ingeruim het om in te skryf vir die GEMS-Sisonke-kompetisie - dankie dat julle ons laat weet het dat ons 'n hele klomp goed reg doen. Ons was so oorweldig deur julle kommentaar oor hoe GEMS daar was vir julle dat ons nie in staat was om slegs een 1ste- en 2de-prys-wenner te kies nie.
Ons TWEE
Naweek-wegbreek vir twee, insluitend vlugte, motorhuur, eerste-prys-wenners 1ste huisvesting en maaltye in die provinsie van jou keuse.
Mary Gama, 'n onderwyseres van KZN, wie se seun van twee weke oud ernstig siek was en asemhalingsprobleme ondervind het. GEMS het 'n helikopter gereël om hom na die Pietermaritzburg-Medi-Clinic te neem waar hy vir twee weke gehospitaliseer is. Vandag is hy 'n baie groot, liefdevolle baba van agt maande oud!
Suzan Malindi, 'n administrasieklerk van Mafatsane, wie se babadogter deur 'n drup gebrand is net ná geboorte. GEMS het alle uitgawes betaal en is soos "'n tweede man" vir haar. Ongelukkig het haar man haar verlaat weens al die rekeninge wat hy gedog het hy sou moes betaal het! Suzan se boodskap aan almal wat by GEMS aansluit, is om te ontspan en die dienste wat gebied word, te geniet!
Ons TWEE
tweede-prys-wenners 2de'n Eendag-wegbreek vir twee by een van Suid-Afrika se top-gesondheidspa's!
Faith Motlhabane, 'n eerste datatikster van Krugersdorp, wie se ma siek geword het en as afhanklike by GEMS aangesluit het. Hierdie proses het slegs twee dae geneem. In die laaste twee jaar het Faith se ma twee operasies nodig gehad - wat albei deur GEMS betaal is. Ongelukkig is sy in Maart vanjaar oorlede, maar danksy GEMS het sy 'n tweede lewenskans ontvang.
Welgedaan aan ons wenners van die Sisonke-kompetisie. Begin sommer Leon Crause, 'n onderwyser van Robertson, moes vergroeisels van sy stembande laat verwyder, 'n algehele knie nou al daardie stories bymekaar maak vervanging ondergaan, en hy het 'n hartaanval gehad! Hy waardeer die hulpvaardigheid, vriendelikheid en empatie wat hy sodat jy ook een van die wenners in van die Fonds gekry het. GEMS het vir hom en sy gesin gemoedsrus gegee - nie net omdat GEMS vir alles betaal het nie, volgende jaar se kompetisie kan wees.
maar ook omdat hulle seker gemaak het dat hy die bes moontlike behandeling kon kry.
GEMS is spesifiek geskep vir staatsdienswerknemers. Niemand wat nie 'n lid van die staatsdiens is nie, mag aan GEMS behoort nie. As jy uit die staatsdiens bedank, moet asseblief nie probeer om jou GEMS-lidmaatskapkaart te gebruik vir gesondheidsorgdienste nie. Enige eise wat aan jou of 'n gesondheidsorgverskaffer betaal word nadat jy uit die staatsdiens bedank het, sal aan GEMS terugbetaal moet word.
Gesondheidsraad vir GEMS-lede is nou net 'n oproep ver. Bel die GEMSgesondheidsorg-hulplyn by 0860 00 4367 vir gratis en vertroulike gesondheidsraad. Jy kan vra om met 'n ervare, geregistreerde verpleegkundige oor jou gesondheids- en welstandsprobleme te praat.
Wanneer jy die gesondheidsorg-hulplyn bel, kan jy ingeligte leiding ontvang oor wanneer jy 'n apteek kan besoek vir oor-die-toonbank-medisyne, en of jy dokter toe moet gaan of eerder na 'n noodgeval-gerief toe. Hierdie hulplyn bied jou vinnige toegang tot gratis gesondheidsinligting en -raad, veral vir lede wat ver van 'n algemene praktisyn of hospitaal af bly.
Let wel: Hierdie diens vervang nie jou gesondheidsorgverskaffer se mening nie.
In die tweede kwartaal se uitgawe van facets het ons berig oor die volgende dienste wat ons ingevoer het om jou lewe makliker te maak:
Die moederskap-program bied ondersteuning, opleiding en raad aan swanger lede in elke stadium van hul swangerskap en in die nageboorte-tydperk.
Ons welstand-ondersoek-dae bring gesondheidsorgdienste na jou toe by jou werksplek. Hierdie diens stel jou in staat om risiko's vroegtydig agter te kom sodat jy die impak van siektes kan voorkom of minimaliseer.
Bel die Fonds by 0860 00 4367 vir meer inligting.
GEMS se benadering teenoor bedrog is een van ZERO VERDRAAGSAAMHEID. Help ons asseblief om bedrog of die moontlikheid van bedrog wat medelede, gesondheidsorgverskaffers of belanghebbendes pleeg, aan te meld. Bel gerus ons gratis, anonieme bedrog-hulplyn by 0800 21 2202 indien jy bewus is van enigiets wat ons behoort te weet. Die bekamping van bedrog is 'n spanpoging.
Het jy geweet dat niemand in Suid-Afrika terselfdertyd aan twee mediese fondse mag behoort nie? Dit is teen die wet en word as bedrog beskou. Voordat jy aansoek doen om by GEMS of enige ander mediese fonds aan te sluit, onthou om te bedank uit die fonds waaraan jy tans behoort.
die tweede kwartaal se uitgawe van facets in die taal wat jy verkies.
n Skakel na 'n lys van al 11 amptelike tale sal verskyn. Hier kan jy kies om die nuusbrief in jou moedertaal te lees. Daar is reeds begin werk om alle Fondskorrespondensie teen 2012 te vertaal.
Die Suid-Afrikaanse Geneeskundige en Tandheelkundige Raad (HPCSA) het onlangs gewaarsku oor 'n klomp advertensies deur mense wat beweer hulle is dokters. Wees asseblief op die uitkyk vir hierdie bedrieërs, aangesien enige eis wat ingedien word vir 'n diens wat nie deur 'n mediese praktisyn met 'n geldige registrasienommer gelewer is nie, nié deur GEMS betaal sal word nie. Beskerm jouself! Vra asseblief om die registrasienommer te sien van enige praktisyn oor wie jy twyfel.
GEMS verskaf bekostigbare gesondheidsorg-dekking van goeie kwaliteit aan staatsdienswerknemers - niks meer nie, niks minder nie. As iemand jou nader met raad oor GEMS en dan probeer om enige ander finansiële dienste soos begrafnispolisse, lewensdekking, korttermyn-versekering of selfs hospitalisasieoorbruggingsdekking aan jou te verkoop, wees asseblief bewus daarvan dat hulle nie verteenwoordigers van GEMS is nie. GEMS maak nie gebruik van aangestelde agente om staatsdienswerknemers in te lig oor GEMS-lidmaatskap of ander versekeringsprodukte nie. Die Fonds het 'n span streekverteenwoordigers wat inligting oor GEMS aan die staatsdienswerknemers bekend maak.
Fondsmedikasiereëls is daar om jou voordele te beskerm en om te verseker dat die medikasie behoorlik voorgeskryf word en nie skadelik vir jou is nie. Hierdie reëls is nie daar om jou behandeling, medikasie of toegang tot jou voordele te weier nie. Sekere medikasie kan skadelik en verslawend wees indien dit nie behoorlik gebruik word nie. Kragtens die nuwe Fondsreëls is daar 'n beperking op die getal tablette wat oor 'n sekere tydperk geneem mag word, en sekere kombinasies van medikasie sal nie terugbetaal word nie. Hierdie reëls sal ook verseker dat medikasie wat aan jou voorgeskryf en geresepteer word, toepaslik is volgens jou ouderdom en geslag.
Indien jy enige navrae het, bel GEMS gerus by 0860 00 4367.
Wees op die uitkyk vir jou 2010-voordele-inligting wat aan die begin van November in die pos sal aankom.
