PBS bied wêreldklas MBA-program aan






POTCHEFSTROOM – Die Potchefstroom Besigheidskool (PBS) van die Noordwes-Universiteit (NWU) het die uitdagings aanvaar wat die veeleisende omgewing van die 21ste eeu bied. Sy MBA-program het wyd bekend geword vir die “lewering van praktiese besigheidsoplossings” vir lewensegte probleme, kwessies en geleenthede.

Die ten volle geakkrediteerde MBA-program is ’n omvattende kwalifikasie wat ’n wye reeks sleutelaktiwiteite uit die sakewêreld insluit. Die filosofie van praktiese besigheidsoplossings rus studente toe om hulle verworwe kennis sonder verwyl in die werkplek toe te pas.

Omdat dit ’n invloedryke en gehalte-geouditeerde besigheidskool in die MBA-mark in Suid-Afrika is, het die PBS strategiese veranderinge en toevoegings tot sy MBA-program gemaak om sy waarde vir die besigheidsmark uit te brei. Die herkurrikulering van die MBA-program, tesame met die vaardigheids-georiënteerde studieskole, dien as impetus vir die Fakulteit Ekonomiese- en Bestuurswetenskappe se strewe na volhoubare uitnemendheid in besigheidstudie en verwante netwerking deur die stelsel van sindikaat-groepleermetodologieë.

“Dit is met die uiterste trots dat ek my stempel van goedkeuring gee aan 'n kursus wat MBA-studente toerus en ondersteun om 'n volhoubare kultuur van strategiese denke in hulle eie organisasies te skep en uit te bou," sê prof Tommy du Plessis, Direkteur van die PBS.

Die MBA word in Engels op die Vaaldriehoekkampus en in Afrikaans op die Potchefstroomkampus aangebied, met ’n deeltydse program en struktuur om aan die behoefte van werkgewers te voldoen.  Belangstellendes moet die aansoekvorm invul wat op die internet beskikbaar is (www.nwu.ac.za/p/pbs (Link: http://www.nwu.ac.za/p/pbs)).  Alle aansoeke sal ’n papierkeuringsproses deurloop en kandidate sal die Suvell & Holtzworth Limited (SHL)-toelatingstoets moet skryf, wat potensiële bestuursbevoegdhede evalueer.

Vir meer inligting kontak asseblief vir Cornelia Veldman by (018) 299 1413 / Cornelia.Veldman@nwu.ac.za (Link: mailto:Cornelia.Veldman@nwu.ac.za), of prof Ronnie Lotriet by (018) 299 1406/ Ronald.Lotriet@nwu.ac.za (Link: mailto:Ronald.Lotriet@nwu.ac.za).



Prof Tommy du Plessis, Direkteur van die Potchefstroom Besigheidskool.

