Schools (Maize)										Afrikaans
Ons skoleprogram neem die voortou 
Folio strap: Skoleprogram
Byline: Willie Kotzé, Spesialis Opleiding en Ontwikkeling vir die Graan SA Ontwikkelingsprogram vir Produsente
Graph 1: Skole wat gedurende die eerste kwartaal van 2010 en 2011 besoek is.
Graph 2: Leerders betrokke tydens die besoek gedurende die eerste kwartaal van 2011. 
Graph 3: Leerders wat die aanbiedinge gedurende die eerste kwartaal bygewoon het.
Graph 4: Skole wat tydens die eerste kwartaal in 2011 besoek is.
Gedurende 2010 het Graan SA begin met 'n skoleprogram met die hulp van die Mielietrust. Die program was 'n groot sukses. In ons aansoek aan die Mielietrust vir 2010/2011, het ons weer eens ‘n versoek gerig om befondsing vir 'n skoleprogram. Die Mielietrust het goedgunstiglik die befondsing vir besoeke aan skole goedgekeur.
Dit is noodsaaklik dat ons kinders aanmoedig om bewus te wees van die waarde van landbou as 'n bron van voedsel en vesel, 'n belangrike rolspeler in die ekonomie, 'n werkgewer en as 'n loopbaankeuse. Meer as die helfte van die bevolking in Afrika is onder 20 jaar oud. Kinders is die huidige verbruikers, verbruikers van die toekoms en die volgende generasie werkers en hoe gouer ons hulle bewus maak van die waarde van landbou in die algemeen en die mielie-industrie in die besonder, hoe gouer kan ons hoop dat hulle begrip daarvoor sal hê.
Die afgelope jaar was die belangrikste doel van ons projek om drie verskillende DVD's te ontwikkel wat die landbou sektor en mielie-industrie uitbeeld, sowel as die landbou as 'n loopbaankeuse. Die aantal kinders is baie groot – by elke skool moes ons die besluit maak of ons al die kinders saam moet sien (omdat groot groepe nie bevorderlik vir konsentrasie en deelname is nie), of die groepe afsonderlik sien (wat beteken dat die afrigter dieselfde les 'n paar keer moet herhaal). Ons het die AgriSETA in Oktober 2010 genader om hul steun vir die program aan te vra. Hulle het aangedui dat hulle R360 000 beskikbaar sou maak vir die ontwikkeling van die drie DVD's. Ons het hulle aanbod met dank aanvaar en het deur 'n keuringsproses gegaan om 'n geskikte verskaffer te identifiseer wat kon help met die maak van die DVD's. Op die einde was ons keuse Martie Willemse van Noline produksies vir die eerste DVD en PW van Wyk van AgriTV vir die tweede DVD.
Aanbieders is in tien verskillende streke geïdentifiseer, naamlik die Vrystaat, Noordwes, Noord-Wes/Gauteng, KwaZulu-Natal, Oos-Kaap, Noord-Kaap en Mpumalanga. Gedurende die eerste kwartaal is besoeke aan 180 skole gebring waar die DVD aan leerders gespeel is. Die DVD is ontwikkel op so 'n wyse dat daar op drie plekke gestop kan word sodat die aanbieder die inhoud met die leerders kan bespreek. Na afloop van die sessie, is 'n plakkaat aan die skool gegee wat dien as 'n herinnering aan die inhoud van die eerste DVD – Voedsel, Vesel en die Lewe.
Verskeie leerders van die skole wat besoek is, is gevra of die dag vir hulle van waarde was. Die volgende terugvoer is ontvang:
Moliko en Doreen Tebello, leerders van Quibing Senior Sekondêre Skool
"Ek weet nie waar om te begin nie, maar wat ek kan sê is dat ek baie geleer het en ek is gelukkig om meer te leer. Ek glo dat dit regtig belangrik is om bome te plant, ensovoorts, sodat ons daagliks wonderlik en gelukkig kan leef. Ek het geleer dat dit nie alleen die werk van boere is nie, maar dat ons as jong mense, meer oor die landbou moet leer sodat ons voedsel kan produseer vir ander mense en van vandag af sal ek my eie groentetuin maak, omdat ek geleer dat ek meer kan bereik deur te plant. Ek is baie gelukkig en ek wil Graan SA bedank dat hulle vir ons leer hoe belangrik die landbou kan wees. Ek stuur my seëninge aan Graan SA. God lei hulle tot ons volgende keer ontmoet".
Mosamo, Mokhele P, Diphapang, Radimo en Mokhetni M van Le Reng Sekondêre Skool
"Ons het baie dinge geleer wat ons nie weet nie, soos dat 90% van die wêreld se voedsel geproduseer word deur boere. Ons het vyf boere nodig om een burger te maak. Sommige van ons het nie geweet dat klere gemaak word van diere se pels nie en dat diere ook deel van die landbou is. Ons het gedink dat landbou net oor boerdery gaan, maar vandag het ons besef dat ons verkeerd was. Dit gaan alles oor die boere, want sonder die boer sal daar geen kos wees nie.
Bongani en Sechaba van Thabo Thokoza Sekondêre Skool
"Ja! Die aanbieding was duidelik verstaanbaar ​​en ons meer geleer oor die landbou. Ons kan nie leef sonder die landbou nie. Basies is daar 'n noue wisselwerking tussen die omgewing waardeur boere voedsel produseer van diere en plante. Ons het geleer dat dit wat ons dra, afkomstig van die landbou is en ons het geleer dat sonneblom olie produseer en ook dat katoen jeans kan produseer. Ons het ook geleer dat fotosintese plaasvind in groen plante en chlorofil van groen plante kom. Dankie Graan SA, dit is 'n plesier om jou hier te hê. "
Monique Pretorius van Winburg Hoërskool
“Ja, ek het geleer dat ons ‘n verskil kan maak as ons na skool op ‘n plaas gaan werk en help sodat almal kos kan hê. Ek het ook vandag gesien waar ons al ons kos en produkte kry wat ons eet, dit is nie so maklik om te vervaardig soos wat ons almal dink dit is nie. Ek het nooit eintlik daaraan gedink om dieper na die vervaardigingsprosesse van produkte te kyk nie, maar dit was vir my baie interessant. Baie dankie!”
Makotsoang Sello van Louw Wepener Gekombineerde Skool
"Ja, want dit is lekker om meer oor die landbou te leer en ek het geleer dat die grond ons belangrikste bron in die wêreld is. Alles wat ons vandag het, is afkomstig van diere en die grond en vir my was dit 'n groot ervaring. My oupa was ook betrokke in die landbou, maar hy was nie so ervare soos my pa wat verskillende dinge soos kool en aartappels plant nie. Ek wil graag die nalatenskap van my voorouers vorentoe neem. En my pa sou trots wees. Dit is iets wat ek dus nie kan vergeet nie. Baie dankie.
Malefane Retshedisitswe van Boitumelo Sekondêre Skool
"Ek het besef dat ons sonder landbou honger gaan ly en ons gaan ook klere nodig hê om aan te trek. Vir my is die landbou baie goed vir die mens, diere ensovoorts. Ek wil graag mense wat diere doodmaak en plante vernietig, vra om dit te stop, want hoe meer plante hulle vernietig, hoe meer ons gaan ly sonder kos, houtmeubels, materiaal wat huise bou en ook sonder skryfbehoeftes en as ons aanhou om diere dood te maak, gaan ons ook ly sonder klere en kos en ek is regtig lief daarvoor...”
Rebecca Ntsapi van Boitumelo Sekondêre Skool
Ek het besef sonder landbou gaan ons ly en dat daar geen mense sal wees nie – mense sal doodgaan. Sonder landbou sal daar geen klere, kos en huise wees nie. Landbou is belangrik in ons lewens, want daarsonder sal daar nie baie dinge in die wêreld wees nie. Baie dankie!
Mtabane Egnar	 van Lere-La-Thuto Skool
"Dit was vir my baie interessant, omdat daar sommige dinge was wat ek nie geweet het nie. Dit het my baie gehelp. Ek wil graag hê dat Graan SA terug moet kom. Ek het nie geweet dat rys in die water groei nie. En die ander ding wat ek geleer het, is dat ons oupas moes jag wanneer hulle iets wou hê om te dra, terwyl ons in winkels kan koop nie. Ek het baie meer geleer as wat ek verwag het. Kom asseblief terug en wys diegene wat dit nie gesien het nie. Hulle sal verbaas wees as hulle sien wat ek vandag gesien het. Dit was baie, baie interessant! "
Jaco Hulme van Linpark Hoërskool
"Dit beteken baie vir my, want dit het my laat besef dat alles wat ons eet en dra uit die natuur kom. Ek het geleer dat boere 'n groot rol in ons lewens speel, omdat hulle kos plant vir ons om te eet en dat 'n groot deel van die groente wat ons eet uit die aarde kom. Boere verseker dat die diere wat ons eet gesond is en dat die grond baie belangrik in ons lewens is. Mense moet kyk na die natuur omdat daar dalk nie kos sal wees nie, want ons verbruik een miljoen ton mielies 'n jaar en as dit so aanhou, kan die wêreld in gevaar wees en dit het my werklik laat dink wat ons het en dat ons dankbaar moet wees".
Metyatat Nontetho van Senzile Gekombineerde Skool
"Die Graan SA besoek het 'n baie positiewe impak, want dit gee ons kennis oor hoe om produkte te vervaardig van die primêre sektor, sekondêre sektor tot die tersiêre sektor. Dit was inderdaad 'n wonderlike ervaring vir my. Eintlik was ek verbaas oor die oorsprong van grondstowwe. En die werksgeleenthede wat mens kan kry deur middel van die landbou het my laat dink. Ek het ook geleer hoe die klere wat ek elke dag dra, gemaak is. Nou gaan ek kyk watter loopbaan kan wag as ek betrokke wil wees in die landbou, want ek sien dat ongeskoolde mense wat werkloos is, ook ‘n bydrae kan maak – wat beteken dat werksgeleenthede geskep kan word en meer lewens verander kan word. Dit is 'n ongelooflike ervaring vir my.”
Thabiso Sonopo van Marquard Hoërskool
"Ja, dit was baie waardevol, want ek het meer geleer as wat ek verwag het. Aanvanklik het ek nie geweet dat die landbou so belangrik is nie en dat dit 'n baie groot rol in ons lewens speel nie. Dit is so wonderlik om te weet dat ek vanoggend wakker geword het en voedsel geëet wat van die landbou kom. Dit is nog meer verbasend om te weet dat die klere wat ek dra, van die landbou kom. Wat selfs meer verbasend is, is dat ek gaan slaap in linne gemaak van die landbou. Ek het nie geweet dat rys afkomstig van plante is nie. Die landbou speel 'n baie groot rol in ons daaglikse lewe. Ons moet altyd sorg vir plante, selfs diegene wat ons dink nutteloos is, omdat ek gedink het dat plante wat in water groei, baie nutteloos is, net om te besef dat rys in water groei. Ek waardeer die feit dat Graan SA ons skool besoek het, omdat hulle ons baie dinge oor die landbou geleer het. Ek sien ook uit na die volgende besoek. Dankie Graan SA, vir al die kennis ".
Letshabo Ipeleng van Senzile Gekombineerde Skool
"Ek het baie geleer oor waar produkte vandaan kom en wat gebeur het voordat dit rou kos geword het. Ons het geleer hoe plante en diere belangrik vir ons is en wat dit bied. Ons het ook geleer dat kos kom van die primêre sektore tot die tersiêre sektor as 'n finale produk. Dit bied ook minerale en vesel aan ons. "
Moshane Paballo Vinoliah van Rainbow Hoërskool
"Ja, dit was baie opwindend, want ek het meer en meer oor die landbou geleer. Ek is 'n baie betrokke persoon en as gevolg van hierdie besoek het ek ‘n beter begrip van die landbou en ek wil graag meer daaroor leer. Dit was baie goed. Ek wil graag betrokke wees by die landbou en ek glo dat dit baie, baie werksgeleenthede bied. Ek sal baie bly wees as die Graan SA opleier, Me A. Thomas, kan terugvoering gee. Ons sal graag wil hê julle moet die goeie nuus ook aan ander skole oordra, nie net aan ons skool nie."
Callum Estchmaier van Weston Landbou Kollege
"Ja, dit was van groot waarde vir ons, want dit berei ons voor vir toekomstige boerdery. Dit het ons ook gehelp om te sien hoe belangrik die landbou is vir kos, klere, skoene en energie. Hulle probeer ook om ons aan te moedig om in voeling te bly met boerdery ".
Thabiso Msomi van Linpark Hoërskool
"Ja, dit ons ingelig hoe die kos wat ons eet gemaak word. Dit het ook gehelp dat ons die ander kant van die landbou en sy voordele sien. Dit wys ons hoe die klere wat ons dra, vervaardig word en na ons gebring word".
Londeka Mhlongo van Wartburg Kirchdorf Skool
"Ja, ek het vandag besef dat 90% of meer van die dinge wat ons elke dag gebruik, uit die landbou kom. Ons trek voordeel uit die dinge wat ons eet, die klere wat ons dra en dikwels waardeer ons nie wat die boere vir ons doen nie. Die harde werk van die boere en die diere wat geslag word vir ons vleis, handsakke wat gemaak word van leer en wol. Dit was 'n groot voorreg en eer om onderrig te word en herinner te word aan hierdie dinge deur Graan SA. In ruil daarvoor dink ek moet ons meer bedagsaam wees en besoedeling verminder, want dit is sleg vir ons land ".
Pono Shembe van Zakhe Landbou Kollege
"Die besoek was waardevol vir my en ek is seker die meeste leerders van ons skool voel dieselfde, indien nie almal van hulle nie. Ek het baie geleer uit die besoek, in die besonder dat die landbou in die meeste van die menslike behoeftes voorsien. Die landbou oorbrug die proses tussen die plase en verstedeliking. Landbou dien as 'n katalisator in voedselproduksie wêreldwyd. Byna al die klere word geraak deur landbouproduksie. Ons sien uit na die volgende besoek! "
Londeka Mkhize van Estcourt Hoërskool
"Ja, dit was, omdat ek geleer het dat daar baie afdelings in die landbou is. Die DVD verduidelik op ‘n interessante manier. Dit het my geleer dat daar baie van die hulpbronne is wat baie waardevol is en ons as mense moet dit in ag neem. Ons is werklik dankbaar dat daar mense is wat hul tyd gebruik om ons bewus te maak van sulke dinge en ons sien regtig uit na die volgende besoek".
Ramona Steenkamp van Pionier Hoërskool
"Ja, dit was baie interessant en van groot waarde. Ek het meer respek vir wat ek eet en waar dit vandaan kom. Dankie dat julle julle kennis met ons kon deel, dit was wonderlik. Hou asseblief aan om dit te doen, want dit is van groot belang. "
Sandile Mohunu van Sarel Cilliers Hoërskool
"Ja, ek glo dat ons as mense landbou as vanselfsprekend aanvaar. Ek het nog nooit gedink aan al die dinge wat ek vandag gehoor het. Nou weet ek dat produkte soos graanvlokkies nie net so maklik verskyn as wat ons gedink het nie. Dit is tyd dat ons anders kyk na die natuur, op 'n meer positiewe manier. Hou aan met jul goeie werk. Moet nie jul entoesiasme verloor nie..."
