Studente ontvang Noorweegse studiebeurse






VANDERBIJLPARK. – Twee studente van die Vaaldriehoekkampus van die Noordwes Universiteit (NWU) verruil eersdaags die kampus vir die sneeubedekte kampus van die Molde Universiteit in Noorweë om hul nagraadse studies binne die vakgroep Ekonomiese Wetenskappe te voltooi. Die twee studente, Jabulile Makhalima en James Moleli is albei besig met hul meestersgraadstudies in die veld, MSc-logistiek.

Volgens prof Roy Dhurup, Dekaan: Fakulteit Ekonomiese Wetenskap en Inligtingstegnologie, is die studiebeurse deel van `n inisiatief van die Noorweegse regering om studente van ontwikkelende lande te bemagtig om hul studies in Noorweë voort te sit. Die studente vertrek later vanjaar na Noorweë om hul oorsese eweknieë te ontmoet. Volgens prof Dhurup het die  NWU vroeër vanjaar `n samewerkingsooreenkoms met die Molde Universiteit gesluit en sien die studente baie daarna uit na hul leersame ervaring in Noorweë.



_______________________________________________________________________________

Op pad na Noorweë om hul nagraadse studies te voltooi. Van links is dr Wynand Grobler (Direkteur: Skool vir Ekonomiese Wetenskappe), Jabulile Makhalima, prof Roy Dhurup (Dekaan), James Moleli en prof Tielman Slabbert (Skool vir Ekonomiese Wetenskappe)

