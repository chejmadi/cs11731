Tindzimi
Minkarhi yo hoxeriwa ka vutivi lebyintshwa
Swipimelo swa maendlelo na swiyimo
Xikongomelo xa website ya Vutirheli bya Afrika Dzonga i ku pfuneta hi xihlovo xin'we xa vutivi hi vutirheli lebyi nyiketiwaku hi mfumo wa Afrika Dzonga. Xikongomelo-nkulu i ku hunguta ku hambana na nkala-ndzingano lowu nga kona exikarhi ka lava va nga namatimba na lava va nga ri ku na matimba exikarhi ka va ikhonomi yo sungula na ikhonomi ya vumbirhi. Website i ndlela ya nkoka yo nghenelela ku pfuneta hi xikongomelo xo tiyisa leswaku vaaka-tiko va ta kota ku tihlanganisa na mfumo.
Vanhu lava ku kongomiweke leswaku va va vatirhisi va website leyi, i vaaka-tiko va Afrika Dzonga eka swiyenge hinkwaswo swa tiko, van'wamabindzu va sweswi na lava va nga na xikongomelo xo va van'wamabindzu va Afrika Dzonga, kumbe minhlangano; na vaaka-tiko na minhlangano ya matiko man'wana lava va lavaku vutirheli bya mfumo wa Afrika Dzonga.
Vuenti na vunavi bya vutivi lebyi byi nga le ka website
Vutivi hi vutirheli bya mfumo
Website yi na vutivi hi vutirheli bya mfumo eka xiyenge xa tiko hinkwaro.
Vutivi hi vutirheli byi vekiwe hi swiyenge hi ku landza tinxaka tinharhu ta vutirheli:
Vutirheli bya vanhu: Vutirheli bya vaaka-tiko va Afrika Dzonga byi kunguhatiwe hi ku landza leswi endlekaku evutomini bya vanhu
Vutirheli eka minhlangano: Vutirheli lebyi kongomaneke na minhlangano na mabindzu
Vutirheli eka vanhu va le handle ka tiko: vutivi lebyi kongomaneke na vaaka-tiko va matiko man'wana lava va lavaku vutirheli eka mfumo wa Afrika Dzonga.
Xiyenge xin'wana na xin'wana eka leswi, swi tlhele swi kunguhatiwa hi ndlela leyi fambelanaku na leswi swi endlekaku evuton'wini bya vanhu na ku longoloko ka maendlekelo ya kona . Leswi swi endlekaku eka vutomi swi tlhele swi kunguhatiwa hi ku landza swiyenge swa vutomi.
Vutivi hi vutirheli byin'wana na byin'wana swi kunguhatiwe hi ku landza swiyenge swa nkombo swa nkoka, leswi ku nga: nhlamuselo; magoza lama faneleke ku landzeleriwa; milawu leyi tirhisiwaku; matirhelo na nkarhi wa ku endliwa ka ntirho; mali leyi hakeriwaku; tifomu leti tifaneleke ku tatiwa; vuxokoxoko bya ku tihlanganisa.
Tindzimi
Nkandziyiso lowu wa webusayiti wa kumeka hi khumen'we wa tindzimi ku nga Xinghezi, Xibunu, Ximdebele, Xixhoza, Xizulu, Xipedi, Xisuthu, Xitsonga, Xivhenda, Xiswazi na Xitswana.
Vutivi hi vutirheli byi tsariwa ku sungula hi English , endzhaku ka sweswo byi va byi hundzulexeriwa eka tindzimi tin'wana. Vutivi bya vutirheli eka tindzimi tin'wana byi hoxeriwa eka website endzhaku ka ku hundzuluxeriwa eka tindzimi.
Tirhisa tihlanganise na hina ku humesa mianakanyo kumbe ku vutisa hi website ya Vutirheli bya Mfumo.
Linki leyi ya www.gov.za yi nghena eka tluka ra manghenelo eka Vutirheli bya Mfumo, leyi ku nghenisaku eka website leyi , na website ya Vutivi hi Mfumo eka website leyi ya: .
Website leyi ya mepe wa ndzhawu yi nyiketa swifaniso leswi kombisaku ku vumbeka ka website. Yi kombisiwe ku sukela ehansi ku ya ehenhla, ku avanyisa vutivi bya sayiti hi tinhlokomhaka to karhi. Hikokwalaho, yi endla leswaku u kota ku twisisa kahle makongomana na ku vumbeka ka vundzeni bya website.
Tluka ra le kaya ri nyiketa nongonoko wa vutirheli byo tala. Manghenelo lawa ya nyiketa vutirheli bya ntlhanu bya le henhla lebyi byi endzeriwaku swinene hi vatirhisi. Ku longoloxiwa ku cinciwa hi ku landza nhlayo ya matluka lama ya nga endzeriwa.
Bokisi ra ku secha ri kona eka matluka hinkwayo ya website. Loko u hoxela theme ra ku secha, ku ta sechiwa website hinkwayo ya marito yalawo. Ku nga endliwa na vusechi bya xiyimo xa le henhla hi ku langa adrese ya ku langa linki ya: Advanced search. Ntirho wa vusechi wu secha vutivi eka ti-website tin'wana ta mfumo.
Tilinki ta ti-website ta le handle tikombisiwa hi marito lama nge' ku linka ka le handle - ku pfuleka eka fasitera ra le handle' lama nga ta humelela eka bokisi loko cursor ya wena yi hundzela eka linki. Website yi ta pfuleka eka fastera ra browser lerintshwa.
Minkarhi yo hoxeriwa ka vutivi lebyintshwa
Website yi hoxeriwa vutivi lebyintshwa minkarhi hinkwayo. Pholisi ya hina i ku nyiketa vutivi loko byi ya byi va kona. Kambe, vahluvukisi va website ya vutirheli bya Mfumo va nga ka va nga nyiketi garanti xa vuntshwa bya vutivi lebyi byi phabulixiwaku eka ti-website tin'wana leti hi linkaku eka tona. Languta eka pharagrafu 4.3 ya Swipimelo swa Maendlelo na Swiyimo.
Va Government Communications hi vona lava va langutaneke na vufambisi na makondletelo hinkwayo ya vundzeni bya website.
Tifomete ta dokumende
Fomete yikulukumba ya vutivi eka website i HTML. Kambe, tidokumende ta muxaka wa PDF ti nyiketiwa hi muxaka lowu ku endlela leswaku titshama ti ri hi muxaka wa vundlaleki bya wona byo sungula.
Ku pfula tidokumende ta PDF, u fanele ku va na Adobe Acrobat Reader 4 kumbe ya xiyimo xa le henhla yi hoxeriwa eka khompyutara ya wena. Yi ta pfuna tidokumende eka browser ya wena.
Minkarhi yin'wana swi teka nkarhi wo leha ku pfula tidokumende ta PDF. Eka xiyimo xo tano, hi bumabumela leswaku Adobe Acrobat Reader 4 u yi humesela eka khompyutara ya wena kutani u yi pfulela kona.
Swipfuneto hi ku humesa tidokumende eka khompyutara ya wena:
Hi mouse ra wena, tlovota eka voko ra xinene eka dokumende ya wena leyi u lavaku ku yi humesa .
Eka fastera ra "Save as', langa ndzhawu eka hard drive ya wena laha u lavaku ku hlayisa dokumende ya wena kona, kutani u tlovota eka kunupu ya 'Save'. Fayili yi ta humeseriwa eka ndzhawu leyi u nga yi veka tani hi laha u lavaku ku hlayisa kona.
Tshikilela kunupu ya shift kutani u tirhisa mouse , ku tlovota eka ximatsi eka mouse ya wena eka linki ya dokumende leyi u lavaku ku yi hlayisa .
Eka fastera ra "Save As', langa ndzhawu eka hard drive ya wena laha u lavaku ku hlayisa dokumende ya wena kona, kutani u tlovota eka kunupu ya 'Save'. Fayili yi ta humeseriwa eka ndzhawu leyi u nga yi veka tani hi laha u lavaku ku hlayisa kona.
Xana u lava ku pfuniwa hi swirhalanganyi leswi u nga hlangana na swona eka website?
Hi kombela u khumbana na hina eka loko u ri na swirhalanganyi hi website.
Ehenhla
