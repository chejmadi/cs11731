vundzeni vundzeni
XIPHEMU XA 1
Xana i yini Nawu wo tlakusiwa ka mafambiselo ya Vululami (PAJA)? ... 4
I yini goza ra mafambiselo? ... 4
Xana PAJA yi tirhana na yini?... 5
Hi tihi "tindlela ta kahle" vafambisi va faneleke ku ti landzelela? ... 6
Hikwalaho ka yini hi lava PAJA? ... 7
I yini lexi ndzi faneleke ku xi langutela loko ndzi endla xikombelo? ... 8
Hi rihi laha ndzi nga kombelaka swivangelo? ... 9
Hilaha u nga kombelaka swivangelo... 9
Hi swihi swivangelo swi nga ta nyikiwa? ... 10
Hi rihi laha ndzi nga langutelaka ku amukela swivangelo? ... 10
Xana swivangelo swi nga nyikiwa hi nomu?... 10
Ku humelela yini loko ndzi nga enerisiwi?... 10
Xana ku na ku lunghisa kun'wana? ... 11
XIPHEMU XA 2
Hikwalaho ka yini vanhu va fanele ku tivisiwa hi PAJA?... 14
Leswi vanhu va faneleke ku swi tiva? ... 14
Hilaha u nga tirhisaka xibukwana lexi ... 15
Ku humelela yini hi ku letela swirho swa vafambisi? ... 15
Manghenelo
Manghenelo
Hikuva swi endla vafambisi va ri na vutihlamuleri eka vanhu eka swiendlo swa byona, Nawu wo tlakusiwa ka mafambiselo ya Vululami (PAJA) i nawu wa nkoka lowu endlaka leswaku xidemokhirasi xa Afrika-Dzonga xi ya emahlweni xi kula. Xikan'we na Vumbiwa (ngopfu-ngopfu Xiyenge xa 33 - mfanelo wa swiendlo swa mafambiselo ya kahle) na Milawu ya Batho Pele, PAJA yi vumba xiphemu xa manghenelo mantshwa, lexi kongomisiweke eka ku vona leswaku ku na ku tirheka no va na mafambiselo lama langutisanaka na vanhu.
Vona leswaku ku na matirhelo ya vufambisi bya kahle;
Nyika vanhu mfanelo yo kombela swivangelo; no
Nyika vanhu mfanelo yo va swiendlo swa mafambiselo swi langutisiwa hi tikhoto.
Xiphemu xa 1 xa xibukwana lexi nyikaka mahungu ya PAJA no kombisa leswi vanhu va lavaka ku swi tiva hi Nawu.
Xiphemu xa 2 xi tirhana na hilaha nhlangano wa wena wu nga tirhisaka mahungu ku pfuneta vanhu lava u va korhokelaka na leswi u nga swi endlaka ku vona leswaku vanhu va dyondza eka Nawu.
Xiphemu xa 1
Hilaha u nga tirhisaka xiletelo lexi
Emakumu ya xiyenge xin'wana na xin'wana, u ta kuma buloko leyi kombisaka mahungu ya nkoka lama vanhu va ma lavaka. Lewi swi nga tirhisiwa ku tumbuluxa Mimbuyelo yo Dyondza kumbe swikongomelo swa mahungu wahi na wahi kumbe dyo-ndzo leyi kumekaka eka Nawu. I swiphemu swa nkoka swa mahungu leswi swirho swa vaaki swi faneleke ku swi tiva. Leswi nga tlhela swi kombisiwa i swiphemu swin'wana swa mahungu ya nkoka na swiletelo leswi u nga ta swi tirhisa loko u endla swikombelo ka ha ri nkarhi ehansi ka PAJA.
Xana i yini Nawu wo tlakusiwa ka mafambiselo ya Vululami (PAJA)?
Timfanelo ta Nawumbisi ta Afrika-Dzonga ti tiyisisa mfanelo wa "xiboho xa mafambiselo ya kahle" eka hinkwavo eAfrika-Dzonga.
mfanel;o leyi (eka Xiyenge xa 33 xa Vumbiwa) wu vula leswaku un'wana na un'wana eAfrika-Dzonga u na mfanelo.
Mafambiselo ya kahle yo twala laya pfumeleriwaka hi nawu, no nyikiwa swivangelo swa mafambiselo lama ma va khumbaka hi ndlela yoka yi nga ri kahle.
Xiyenge lexi xi tlhela xi lava leswaku mfumo ku pasisa nawu lowu hlamuselaka mfanelo lowu hi xitalo. Lowu i Nawu wo tlakusiwa ka mafambiselo ya Vululami (3 of 2000).
I yini goza ra mafambiselo?
Vufambisi byi vumbiwa hi:
Tindzawulo hinkwato ta mfumo (ta tiko, xifundzha na miganga);
Maphorisa na masocha, na
Loko vafambisi va teka xiboho lexi khumbaka timfanelo ta vanhu, byi le ku endleni ka mafambiselo.
XIKOMBISO
Loko munhu a endla xikombelo xa mpfuneto wa swa timali ta vu-lamari kumbe mudende, ndzawulo ya xifundzha ya nhlayiso wa vanhu yi faneleke ku teka xiboho xo n'wi nyika kumbe yi ala. Xi-boho lexi i xiboho xa mafambiselo.
Swikombiso swin'wana hi leswi:
Ku endla xikombelo xa Pasi kumbe xitifikheti xo velekiwa
Ku endla xikombelo xa mpfuneto wa tindlu eka vaxavi vo sungula
Ku endla xikombelo xa mpfumelelo ya ntirho kumbe vutshami
Ku endla xikombelo xa vuchavelahwahwa kumbe xiyimo xa vutumbelo
PAJA yi tirhana ntsena na mafambiselo lama ma tshikilelaka timfanelo hi ndlelo yo ka yi nga ri kahle. Hi marito man'wana, swiboho leswi yimaka na vanhu (ku fana na xiboho xo nyika un'wana mpfuneto wa timali wa vulema) a swi katsiwi eka PAJA.
Nkarhi wun'wana, xiboho lexi yimaka na munhu un'wana xi nga tshikilela mfanelo ya munhu un'wana. Xikombiso, loko un'wana a endla xikombelo xa mpfumelelo wo cinca yindlu, leswi swi nga tshikilela maakelana. Eka mhaka leyi, muakelani u ta sirheleriwa hi PAJA.
Xana PAJA yi tirhana na yini?
PAJA yi vula leswaku vafambisi va fanele ku:
Landzelela tindlela ta kahle loko va teka swiboho;
Pfumelela vanhu ku nyika mavonelo va nga si teka swiboho leswi nga tshikilelaka timfanelo ta vona;
Hlamusela swi va erivaleni swiboho leswi tekiwaka;
Hlamusela vanhu hi swivilelo swa le ndzeni swa ndzawulo.
Loko ku nga ri na swivilelo swa le ndzeni, va fanele ku byela vanhu leswaku va nga teka xiboho xo langutisa hi vuntshwa ekhoto; no
Byela vanhu leswaku va na mfanelo yo kombela swivangelo leswi tsariweke swa xiboho.
Hi tihi "tindlela ta kahle" leti vafambisi va faneleke ku ti landzelela?
Eka Swiboho swa Vafambisi ku va bya "kahle", tindlela leti landzeleri-waka loko ku tekiwa swiboho ti fanele ku va ta kahle. Hambileswi xibukwana lexi xi tirhaka ntsena na swiboho leswi khumbhaka vanhu, PAJA yi tlhela yi boxa tindlela eka swiboho leswi khumbhaka vanhu hi ku angarhela.
Swiboho leswi khumbaka vanhu
PAJA yi hlamusela tindlela leti vafambisi va faneleke ku ti landzelela va nga si teka xiboho na switandzhaku:
Ku nga si tekiwa xiboho, vafambisi va fanele ku nyika vanhu lava timfanelo ta vona ti khumbhiweke:
xitiviso ka ha ri na nkarhi xa leswi va swi kunguhateke ku swi endla endla; na
Nkarhi lowu ringaneke ku va vanhu va nyika mavonelo ya vona.
Vafambisi va fanele ku langutisa swiviko va nga si teka xiboho.
Endzhaku ko teka xiboho, vafambisi va fanele ku nyika mani na mani loyi timfanelo ta yena ti khumbhiweke;
Xitatimende xa leswi va swi boheke;
Xitiviso xa mfanelo wihi na wihi ku langutisisa kumbe ku endla xivilelo; na
Xitiviso lexi va nga kombelaka swivangelo swa xiboho.
Hambileswi va nga bohekeki ku, vafambisi va nga tlhela va:
Pfuna vanhu lava timfanelo ta vona ti nga khumbekaka;
Pfumelela ku yimeriwa hi qgweta; no
Va pfumelela ku tlhontlha minkanerisano yihi na yihi kumbe vumbho-ni lebyi va tshikilelaka ku nga va hi ku tsariwa kumbe hi ku byeriwa hi nomu.
Swiboho leswi khumbhaka vanhu hi ku angarhela
Ku na tinxaka timbirhi letikulu ta tindlela:
Xitiviso na mavonelo.
Laha, mufambisi u fanele ku kandziyisa xitiviso a vula leswi va kunguhateke ku swi endla no kombela vanhu ku nyika mavone-lo. Mufambisi u fanele ku langutisa makanelwa lama a nga si teka xiboho.
Xivutiso xa vaaki.
Eka endlelo leri, munhu kumbe ntlawa wa thoriwa ku yingisela minkanerisano ku suka eka vanhu eka ntshamo wa vaaki. Minkanerisano leyi yi fanele na yona yi tekeriwa enhlokweni xiboho xi nga si tekiwa.
Eka timhaka tin'wana, vafambisi va nga hlawula ku tirhisa xitiviso na swiviko na tindlela ta swivutiso swa vaaki.
Hikwalaho ka yini hi lava PAJA?
Khale, mfumo a wu teka swiboho leswi khumbhaka vutomi bya vanhu wu nga hlamuselangi leswi a wu swi endla. Hi ku veka timfanelo ta vanhu erivaleni, PAJA yi vona leswaku vafambisi va tirha kahle na leswaku vanhu va tiva leswaku hikwalaho ka yini swiboho swi tekiwile. Swi tlhela swi va nyika nkarhi wo hlamusela tlhelo ra vona ra xitori ku nga si tekiwa xiboho. Hi ndlela leyi, PAJA yi vona leswaku vafambisi va tirha hi ndlela yo va erivaleni leyi nga na vutihlamuleri eka swiboho swa vona. Yi tlhela yi vona leswaku swiboho swi tekiwa kahle. Xikombiso, xi-boho xa mufambisi lexi voyemelaka tlhelo ro karhi kumbe ku ya hi swiringanyeto leswi nga fanelangiki, swi nga vekiwa etlhelo.
I yini lexi ndzi faneleke ku xi langutela loko ndzi endla xikombelo?
Hikwalaho ka PAJA, sweswi vanhu vo tala va nga langutela ku:
Byeriwa ka ha ri na nkarhi hi makungu lama nga kona lama nga khumbhaka timfanelo ta vona hambileswi leswi swi nga kotekiki evuton'wini;
Pfumeleriwa ku hlamusela mavonelo ya vona leswaku ya tekeriwa enhlokweni ku nga si tekiwa xiboho na kambe, leswi swa endleka swi nga koteki;
Byeriwa xiboho na mfanelo yo endla xivilelo kumbe ku langutisiwa hi vuntshwa ka xiboho;
Byeriwa leswaku va na mfanelo yo kombela swivangelo;
Nyikiwa swivangelo swo twala swo endla xikombelo;
no
Kota ku tlhontlha xiboho xa khoto.
XIKOMBISO
Loko un'wana a endla xikombelo xa mpfuneto wa timali ta vulema, a nga langutela ku byeriwa, xiboho xo hetelela xi nga si tekiwa, ku nga langutiwi leswaku wa wu kuma kumbe u nga wu kumi. Loko swi nga ri tano, va nga endla vuyimeri (ku fana no kombisa mahungu ma nkoka lama ma nga tekeriwangiki enhlokweni). Loko xiboho xi nga fambi hi tlhelo ra vona, va nga kombela swivangelo leswi tsariweke va hlamusela leswaku hikwalaho ka yini leswi swi humelerile. Loko va ha tshembha leswaku xiboho xi hoxekile, va nga endla xivilelo eka huvo eka ndzawulo ya xifundzha. Loko va nga humeleri, va nga kombela khoto ku langutisa mhaka leyi hi vunthswa.
Hi rihi laha ndzi nga kombelaka swivangelo?
Mani na mani a nga kombela swivangelo eka swiboho leswi khumbhaka timfanelo ta vona. Nkarhi wun'wana, swivangelo leswi swi ta nyikiwa munhu a nga kombelangi. Loko swi nga ri tano, va fanele ku kombela swivangelo leswi tsariweke ku nga si hela 90 wa masiku va kumile xivangelo lexi.
Hilaha u nga kombelaka swivangelo
Ndlela yo kombela swivangelo yi kombisiwa eka swinawana swa PAJA. Xikombelo xi fanele ku:
Tsariwa;
Hlamusela xiboho xo kombela swivangelo swo tsariwa xo;
Hlamusela leswaku hikwalaho ka yini u ehleketa leswaku xiboho xi hoxekile;
Hlamusela timfanelo ta wena leti onhiweke (loko swi kote-ka);
Katsa vito ra wena, kherefu ya poso, kherefu ya imeyili, na nomboro ya fekisi na ya riqingho; no
Swi rhumela hi poso, fekisi kumbe imeyili kumbe u swi heleketa kunene.
Loko vanhu va nga koti ku tsala, va fanele ku kombela munghana, xaka, mutivi wa nawu na swin'wana ku pfuniwa. Swinawana swi tlhela swi vula leswaku vafambisi va fanele ku pfuneta vanhu lava nga kotiki ku tsala. Kutani, munhu a nga ya ehofisini leyi endleke xiboho no kombela ku pfuniwa eku tsaleni xikombelo.
Hi swihi swivangelo leswi nga ta nyikiwa?
PAJA yi vula leswaku vafambisi va fanele ku nyika swivangelo "leswi ringaneke". Ku tirhisiwa ka rito "leswi ringaneke" i swa nkoka. Va-fambisi a va nge vuli leswaku va ta ehleketa hi mhaka leyi kutani va fikelela xiboho. Va fanele ku vula leswaku va fikelele njhani xiboho. Loko munhu loyi a kombelaka swivangelo a vutise swivutiso, leswi swi fanele ku hlamuriwa hinkwaswo. Hi ku komisa, vafambisi va fanele ku nyika nhlamuselo yo enerisa eka xiboho xa vona. I ntiyiso,
Hi rihi laha ndzi nga langutelaka ku amukela swivangelo?
PAJA yi vula leswaku swivangelo swi fanele ku nyikiwa ku nga si hela 90 wa masiku mufambisi a kumile xikombelo.
Xana swivangelo swi nga nyikiwa hi nomu?
Nhlamulo yo koma i "e-e". PAJA yi swi veka erivaleni leswaku swivan-gelo swi fanele ku nyikiwa swi tsariwile. Hambiswiritano, loko munhu a nyikiwa swivangelo hi nomu naswona a enerisiwa hi leswi, kutani a ku na xiphiqo. Kutani, munhu u fanele ku kombela swivangelo swi tsariwa leswaku va ta kota ku swi langutisa loko va ehleketa ku va tlhontlha kumbe ku tlhontlha xiboho endzhaku.
Ku humelela yini loko ndzi nga enerisiwi?
Tindzawulo tin'wana ti na ndlela yo endla xivilelo. Laha ku nga na ndlela yo endla xivilelo endzeni, leswi swi fanele ku endliwa ku nga si tekiwa xiboho.
XIKOMBISO
Ndzawulo ya Timhaka ta Xikaya yi na Huvo ya Swivilelo ku yingisela swivilelo hi swiboho swa Hofisi ya Swiboho swa Xiyimo xa vuchavelahwahwa. Loko un'wana a endla xikombelo xa vutumbelo kumbe xiyimo xa vuchavelahwahwa naswona xi ariwa, va nga endla xivilelo eka Huvo.
Laha ku nga na ndlela yo endla swivilelo, kumbe laha leswi swi nga tirhisiwa naswona munhu a nga si enerisiwa hi xiboho, va na mfanelo yo yisa mhaka ekhoto no kombela khoto ku langutisa xiboho hi vuntshwa.
Swipimelo swa nkarhi
Laha ku nga ri na ndlela yo endla xivilelo xa le ndzeni, mhaka yi fanele ku langutisiswa hi vuntshwa ku nga si hela 180 wa masiku (6 wa tin'hweti) xivilelo xa ku tekiwa xiboho xa le ndzeni. Laha ku nga hava xivilelo xa le ndzeni, mhaka yi fanele ku langutisiwa hi vuntshwa ku nga si hela 180 wa masiku yo va munhu a tiva hi xiboho.
Tiva
Laha tindzawulo ti nga na ndlela yo endla xivilelo xa le ndzeni, ti ta tlhela ti ri na swipimelo swa nkarhi laha xivilelo xi nga end-liwaka. Leswi swi hambana na ndzawulo ku ya eka ndzawulo, kambe xitiviso xa xiboho na mfanelo yo endla xivilelo wu fanele ku rhumeriwa xikan'we na swipimelo swa nkarhi.
Xana ku na ku lunghisa kun'wana?
Ku fana na ntshamo wa khoto wun'wana na wun'wana, ku teka mhaka leswaku yi langutisiwa hi nkarhi swa durha swinene. Hi nkateko, ku na tin'wana, tindlela to chipa to tirhana na swiboho leswi vanhu va nga tsakiki hi swona.
Xivilelo xa le ndzeni
Tindzawulo to tala na swiyenge swa mfumo swi na tihuvo ta swivilelo swa le ndzeni. Xi fanele xi tirhisiwa mhaka yi nga si hundzisiwa kumbe ku langutiwa hi vuntshwa hikuva hi xitalo a ku na tihakelo to endla xivilelo.
Xiyimo xa muganga
Vanhu va nga:
Kambela loko ku ri na muyimeri eka hofisi ya nhlangano wa tipolitiki laha va tshamaka kona loyi a nga va pfunaka;
Endla xivilelo eka mininjhere wa ndhawu kumbe wa muganga wa ndzawulo leyi khumbekaka; kumbe
Endla xivilelo eka Mukhanselara wa Wadi kumbe Xirho xa
Huvonkulu wa Xifundzha xa ndzawulo leyi khumbekaka.
Papila eka Holobye kumbe Mulawuri-Jenerali
Swi nga pfuna ku tsalela Holobye kumbe Mulawuri-Jenerali la rhageleke ndzawulo leyi khumbhekaka. Leswi swi chipile, eka timhaka tin'wana, swa tirheka. Mapapila ya fanele ku katsa mahungu laya fanaka eka xikombelo xa swivangelo.
ti-NGO, ti-CBO na Vativi na nawu
Ku na minhlangano leyi nga riki ya mfumo (ti-NGO), minhlangano ya miganga (ti-CBO) na vativi va nawu eAfrika-Dzonga lava nga pfunaka. Vo tala va ta endla leswi mahala. Vanhu va fanele ku hlo-hoteria ku kambela eka miganga ya vona loko ku ri na swin'wana swa leswi va nga kombela ku pfuniwa.
Musirheleri wa Vaaki
Loko swi tikomba leswaku ku vile na mafambiselo yo ka ya nga ri kahle (xikombiso, loko ku ri na un'wana loyi a beriweke mati ku endla xiboho kumbe a voyamela eka tlhelo ro karhi na loko ku vile na muxaka wo karhi wa vukungundzwana), vanhu va nga tihlanganisa na Musirheleri wa Vaaki ku pfuniwa. Leswi swi nyikiwa mahala.
Khomixini ya Timfanelo ta Vanhu ya Afrika-Dzonga
Tanihi swiboho swi nga ha khumbaka ku onhiwa ka Xiyenge xa 33 xa Vumbiwa, vanhu va nga kombela SAHRC ku pfuniwa. Na-kambe, leswi swi nga endliwa mahala loko SAHRC yi tshembha leswaku ku vile na ku onhiwa.
Huvo ya Mpfuneto wa swa Nawu na Tisenthara ta Vululami
Tisenthara ta Vulawuri ti vumbiwa etikhoto etikweni hinkwaro.
Laha ku na maqgweta lama nga kona ku nyika vukorhokeri bya mahala eka swisiwana. Loko ku nga si va na Senthara ya
Vulawuri endhawini, va nga kombela muofisiri wa Huvo ya
Mpfuneto wa Nawu eka Khoto ya le kusuhi ku va yika qgweta ra mahala.
Xiphemu xa 2
Hikwalaho ka yini vanhu va fanele ku tivisiwa hi PAJA?
Afrika-Dzonga yi na matimu yo leha ya vukorhokeri bya vaaki lebyi nga tiviweki hi vaaki na leswi yi nga tirha hi tindlela to tumbela no endla leswaku ku nga ri no tshembana. Loko vanhu va endla xikombelo xa vukorhokeri, tilayisense na swin'wana a va tala ku byeriwa leswaku a va humelelangi, a va nga nyikiwi swivangelo.
Vafambisi va kona ku tirhela vaaki hikwalaho thema "vatirhelamfumo". Hambiswiritano, leswi a hi leswi a va tiviwa hi swona kumbe hilaha va tivoneke ha kona. Un'wana na un'wana u na switori swo swi hlamusela swa mintshikilelo leyi va hlanganeke na yona loko va hlanganaka na vatirhela mfumo.
Hi ku tiva leswi PAJA yi swi angarhelaka vanhu va ta kota ku:
sirhelela timfanelo ta vona;
vona leswaku va khomiwa kahle;
tiva leswaku hikwalaho ka yini swiboho swi endliwile;
pfuna ku endla vatirhela mfumo lava nga na vutihlamuleri no eka vanhu.
Leswi vanhu va faneleke ku swi tiva?
Swa nkoka vanhu va lava ku tiva leswaku ku na milawu leyi va-fambisi va faneleke ku swi tiva loko va ri endla swiboho. Tinotsi eka Xiphemu xa 1 ti ta u pfuna ku twisisa leswi milawu leyi yi vulaka swona.
Hilaha u nga tirhisaka xibukwana lexi
Hambileswi tsalwa ra Xiphemu xa 1 ri kongomisiweke eka vaaki, xibukwana lexi xi nga tirhisiwa hi ti-NGO na ti-CBO hi tindlela timbiri:
Tanihileswi minhlangano yo tala yi nyikaka mpfuneto wa swa milawu na vativi va milawu eka vanhu lava timfanelo ta vona eka mafambise-lo ya vululami ti nga onhiwa, xibukwana xi nga tirhisiwa ku antswisa ndlela leyi nhlangano wa wena wu tirhaka ha yona; naswona
Xi nga tirhisiwa ku fambisa dyondzo, vulemukisi na mahungu ya
Nawu eka miganga leyi va yi korhokelaka. Leswi swi ta pfuna ku nyika matimba eka swirho swa miganga leyi ku tiyisisa timfanelo ta vona.
Vatirhi va NGO na CBO va fanele ku hlaya xibukwana lexi ku vona hilaha
PAJA yi khumbaka ntirho wa vona. Xikombiso, Loko mutivi wa nawu nkarhi na nkarhi a tirhana na swiphiqo swa mudende kumbe vulamari, a nga tirhisa mahungu ya xibukwana ku kumisisa hilaha a nga kombelaka swivangelo swo tsariwa, hilaha a nga koxaka leswaku mavonelo ma vanhu ma tekeriwa enhlokweni swiboho swi nga si tekiwa.
Ku humelela yini hi ku letela swirho swa vafambisi?
Xibukwana lexi xi nyika mahungu ya hilaha PAJA yi khumbaka vutomi bya vanhu vanene naswona a xi lulamelangi vuleteri bya vafambisi. Leswi swi vangiwa hi leswi vuleteri bya vafambisi va faneleke ku leteriwa hi vueti byi nga langutisi ntsena eka PAJA, kambe na i ku endla swiboho, hilaha va nga tsalaka mapapila yo na switiviso leswi lavaka hi Nawu, na hilaha u nga tsalaka swivangelo.
Tanihi xiphemu xa matshalatshala ku vona leswaku xidemokhirasi xa le riva-leni eka muganga xi landzelela nawu, Ndzawulo ya Vululami, hi ku pfuniwa hi GTZ Ntirhisano wa Nhluvukiso wa Jarimani na SAMDI Vandla ra Nhlu-vukiso ra Afrika-Dzonga.
Ku seketela leswi, minkandziyiso yo landzelelana yi humesiwile:
Xibukwana xa Muleteriwa;
Buku ya ntirho;
Buku ya Mimpimo
Phositara ya vulemukisi; na
Xibukwana xo lemukisa vaaki.
Mahungu hi xitalo
Tihlanganise na Ndzawulo ya Vululami na Nhluvukiso wa Vumbiwa eka kherefu leyi kumekaka endzhaku ka xibukwana lexi loko u ta tsakela:
Mahungu mayelana na phrojeke yo letela vafambisi; kumbe
Tikhopi ta minkandziyiso yihi na yihi leyi boxiweke.
Tikhopi ta PAJA na swinawana swi nga xaviwa eka Vukandziyisi bya Mfumo. U ta tlhela u kuma tikhopi ta Nawu eka tiwebusayiti leti landzelaka:
Ku kuma nkandziyiso wa sweswi wa swinawana to Nawu, endzela:
Hofisi ya Musirheleri wa Vaaki
Fekisi: 362 3473
Khomixini ya Timfanelo ta Vanhu ya Afrika-Dzonga
Fekisi: 484 1360/7146
Huvo ya Mpfuneto wa swa Nawu na Tisenthara ta Vululami
Riq: 401 9200
kumbe u endzela tihofisi ta vona ta khoto ya le kusuhi na wena the doj &cd
