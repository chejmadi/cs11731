Molaokakanywa wa Nakwana wo o Fetotšwego wa Dinamelwa tša Tsela
Bjalo ka ge o tsebagaditšwe ka go Kopano ya Bosetšhaba bjalo ka Molaokakanywawa karolo ya 76, kakaretšo ya tlhalošo ya Molaokakanywa e tsebagaditšwego ka go Kasete ya Mmušo Nomoro y. 00000 ya 00 00000 2005
Tlhalošo ya Seisemane ke tlhalošo ya semmušo ya Molaokakanywa
LETONA LA TŠA DINAMELWA
Nomoro ya dikgatišo ... 1 800
TLHALOŠO YA KAKARETŠO:
Mantšu ao a tlantšwego ka boso ka gare ga mašakana a khutlonne a bontšha go se tsenywe ka gare ga tlhalošo ya ga bjale.
Mantšu ao a thaletšwego ka mothalo wo mokoto a bontšha tsenyo ka go tlhalošo ya ga bjale.
MOLAOKAKANYWA
Go fetola Molao wa Molaokakanywa wa Nakwana wo o Fetotšwego wa Dinamelwa tša Tsela, 2000, go hlaloša mantšu le go fetola ditlhalošo tše dingwe; go fhliša tshedimošo yeo e ka akaretšwago ka go tsebišo yeo e nago le molaotshepetšo wa bosetšhaba wa dinamelwa tša tsela; go kgontšha leswa tshepetšo ya peakanyo ya bolaodi bja porofensi; go fokotša palo ya dipeakanyo yeo e bewago ke Molao; go maatlafatša Letona go thwala bolaodi bja peakanyo bjo bo swanetšego go fa lekgotlakhuduthamaga leo le amegago peakanyo ya tša dinamelwa; go kgontšha leswa peakanyo ya maanotshepetšo a magoratšhomo a bosetšhaba le a porofensi a dinamelwa tša tsela; go phumula ditlhalošo tša direkoto tša ga bjale tša dinamelwa tša bohle, maanotshepetšo a dilaesense tša tšhomo, dipeakanyo tša tekatekanyo le tša dinamelwa tša bohle; go kgontšha leswa peakanyo yeo e kopanetšwego ya dinamelwa; go telefatša mafelelo a dinako tše dingwe; go kgontšha leswa mehuta ya dinamelwa tšeo di ka šomišwago ka go ditirelo tša dinamelwa tša bohle; go telefatša phedišo ya maswanedi a swara dilaesense tša tšhomo; go telefatša mešomo ya beng ba dilaesense tša tšhomo goba ditumelelo; go bontšha dinamelwa tšeo di swanetšego go šomišwa go ditirelo tša maeto a matelele; go kgontšha leswa go fetola dilaesense tša tšhomo; go maatlafatša Letona go bea maemo a dimitara tšeo di beilwego tša dithekisi tša dimitara le go maatlafatša Molekgotlaphethiši go bea dihlangwa tša ditefelo tša ditirelo tša dithekisi tša dimitara; go kgontšha tumelelo ya dilaesense tša tšhomo go ditirelo tša boeti; go kgontšha leswa pewo ya lebakanyana ya dinamelwa tše itšeng; go hlama leswa melato; le go kgontšha ditokišo tša tlhalošo; le go kgontšha merero yeo e golaganego le seo.
O BEILWE ke Palamente ya Repapoliki ya Afrika Borwa ka mokgwa wo o latelago:—
Phetogo ya karolo ya 1 ya Molao wa 22 wa 2000
Karolo ya 1 ya Molao wa Molaokakanywa wa Nakwana wo o Fetotšwego wa Dinamelwa tša Tsela, 2000 (morago ga mo o tla bitšwago Molao wa ka godimo), e fetolwao ka — 5
a kemolegatong ka go tlhalošo ya ''mokgatlo'' go mantšu a ka pele ga temana ya a go mantšu ao a latelago:'' 'mokgatlo' e ra sehlopha se fe goba se fe sa batho seo se hlamilwego ka motheo [wa mabapi le] tšhomo ya [mohuta wa tirelo ya dithekisi tša dipase tše nnyane] tirelo ya dinamelwa tša bohle, le — 10
b kemolegatong ka go tlhalošo ya ''pase'' go tlhalošo yeo e latelago: '' 'pase' e ra senamelwa [seo se hlamilwego, goba seo se fetotšwego go ya ka molao, ke motšweletši yo a ngwadišitšwego, go ya ka kobamelo ya, 1989 Molao wa Nomoro ya 29 wa 1989, go rwala batho bao ba fetago 35, go sa akaretšwe mootledi, go e ya ka] seo se hlalošwago ka go ka go karolo ya 311d;'';
c tsenyo ka morago ga tlhalošo ya ''masepala" go tlhalošo yeo e latelago: '' 'dinamelwa tša bohle tša masepala e ra tirelo ya batho bohle yeo e fiwago ka go ela hloko lefelo ka gare ga peakanyo 5 bolaodi;
d kemolegatong ka go tlhalošo ya ''pase ye kgolwane'' go tlhalošo yeo e latelago: '' 'pase ye kgolwane' e ra senamelwa [seo se hlamilwego, goba seo se fetotšwego go ya ka molao, ke motšweletši yo a ngwadišitšwego, go ya ka kobamelo ya Molao wa Bosetšhaba wa Dinamelwa tša Tsela, 1989 Molao wa Nomoro ya 29 wa 1989, go rwala batho bao ba fetago 35, 10 go sa akaretšwe mootledi] seo se hlalošwago ka go karolo ya 311b goba c;'' e kemolegatong ka go tlhalošo ya ''pase'' go tlhalošo yeo e latelago: '' 'pase' e ra senamelwa [seo se hlamilwego, goba seo se fetotšwego go ya ka molao, ke motšweletši yo a ngwadišitšwego, go ya ka kobamelo ya Molao wa Bosetšhaba wa Dinamelwa tša Tsela, 1989 Molao wa Nomoro ya 29 wa 1989, go rwala batho ba 9 go iša go 18 batho ba 15, go sa akaretšwe mootledi, go e ya ka] seo se hlalošwago ka go karolo ya 311a;
f Ka go tsenyo morago ga tlhalošo ya ''molaotheo wo o ngwadišitšwego" wa tšeo di latelago:
ditlhalošo: '' 'moagi yo a ngwadišitšwego' e ra moagi yo a ngwadišitšwego ka tlase ga karolo ya 5 ya Molao wa Bosetšhaba wa Dinamelwa tša Tsela, 1996 (Molao wa Nomoro ya. 93 wa 1996); 20 'moromelantle yo a ngwadišitšwego' e ra moromelantle yo a ngwadišitšwego ka tlase ga karolo ya 5 ya Molao wa Bosetšhaba wa Dinamelwa tša Tsela, 1996 (Molao wa Nomoro ya. 93 wa 1996);''; le g kemolegatong ka go tlhalošo ya ''motšweletši yo a ngwadišitšwego" go tlhalošo yeo e latelago:'' 'motšweletši yo a ngwadišitšwego' e ra senamelwa e ra motšweletši [morekantle goba 25 motšweletši wa dinamelwa] yo a ngwadišitšwego ka tlase ga karolo ya 5 ya Molao wa Bosetšhaba wa Dinamelwa tša Tsela, 1996 Molao wa Nomoro ya 93 wa 1996.''.
Phetolo ya karolo ya 5 ya Act 22 wa 2000
Karolo ya 5 ya Molaomogolwane o a fetolwa—
a ka phumulo ya karolwana ya 2 ya lentšu ''le'' mo mafelelong a temana ya b, 30 tlaleletšo ya lentšu ''le'' go temana ya c le tlaleletšo go karolwana yeo ya temana yeo e latelago:
d matšatši ao a lebišitšwego a phetogelo ya lefapha la dinamelwa tša bohle tša tsela.''; le b ka kemolegatong ka go karolwana ya 5g ka temanaya ka tlase ya i ya temana ya ka tlase ya 35:
i go ka dirwa seo ka go ikopanya le Letona la Thuto le Letona la tša Mošomo ka tšhetšo ya go netefatša thuto le tlhahlo ka go dithuto goba dithuto tša tlhahlo tšeo di lego mabapi le tša dinamelwa, di lebišwa kobamelong ya Legoratšhomo la Magwalo aThuto 40 leo le tlhalošitšwego ka go karolo ya 1 ya Molao wa Bolaodi bja Mangwalo a Thuto wa Afrika Borwa, 1995 Molao wa 58 wa 1995, lw Molao wa Tšweletšo ya Bokgoni, Molao wa Nomoro ya. 97 wa 1998;''.
Phetolo ya karoo ya 13 ya Molao wa 22 wa 2000
Karolo ya 13 ya Molaomogolwane o engwa legatong ke karolwana ya 45
ya temana yeo e latelago:
Bolaodi bja tša dinamelwa, ge bo e fa dikonteraka tša dithoto le ditirelo, bo swqanetše go diriša lenaneo leo le kgotsofalelwago, la tekatekano, leo le lego pepeneneng, le šomega e bile le seketša mme le obamela Molao wa Molaotshepetšo wa Legoratšhomo la Thwalo yeo e Kgethwago, 2000 Molao wa Nomoro ya. 4 wa 2000, le [le ditlhalošo tša mabapi tša Molao wa Phetogelo wa Mmušo wa Selegae 50, 1993 Molao wa Nomoro ya 209 wa 1993, wo o tlago šoma le diphetogo tšeo di nyakwago ke tlhalošo] melao e fe goba e fey a mmušo wa selegae.''.
Phetolo ya karolo ya 18 ya Molao wa 22 wa 2000
Karolo ya 18 ya Molaomogolwane e a fetolwa—
a ka kemolegatong ka go karolwana ya 1 la temana ya a le b ya ditemana tše 55 tšeo di latelago, ka go latelana gatšona:
a mo bolaodi bjo bo amegago bja peakanyo e lego masepala yo a hlalošwago ka go karolo ya 201c, peakanyo yeo e bolelwago ka go [ditemana ya c go ya go g ya karolwana ya 1 ya] karolo ya 191g o swanetše go hlama setho sa dinamelwa sa peakanyo ya tšweletšo ya mohlakanelwa sa masepala;
b mo lefelo la taolo la masepala le welago ka lefelong la dinamelwa goba MTA, ka moka goba ka seripa, dipeakanyo tšeo di hlalošwago ka go [ditemana c go ya go g tša karolwana yeo] karolo ya 191g e hlama setho sa peakanyo ya tšweletšo ya dinamelwa ya mohlakanelwa ya masepala woo mabapi le seripa seo sa lefelo la taolo ya lona leo le welago ka go lefelo la dinamelwa goba MTA.:
b Ka go phumula karolwana ya 3;
c Ka kemolegatong la karolwana ya ya dikarolwana tšeo di latelago:
Molekgotlaphethiši o swanetše go sepetša tshepetšo ya peakanyo ya bolaodi bja peakanyo ka tlase ga taolo ya porofensi [mme] ka go dira bjalo, o swanetše go netefatša gore dipeakanyo ka moka di rarolla –ditirelo tša dinamelwa tša bohle rtšeo di šomago go kgabaganya mellwane ya mafelo a bolaodi bja peakanyo;
a dikgokagano tša tsela le diporo;
b tshepedišo ya dithoto;
c dinyakwa tša magoro ao a ikgethago a banamedi;
d pakišano magareng ga bolaodi bja peakanyo bjo bo agelanego yeo e ka hlolago poeletšo goba kabelo yeo e feteletšego ya ditlabelo tŠa dinamelwa le ditlabelotlhamo ka go retšene;
e tsenelano ya peakanyo ya tša dinamelwa le tšhomišo ya naga ka gare ga tlhalošo ya Molao wa Kgonagatšo ya Tšweletšo, 1995 Molao wa Nomoro ya 67 wa 1995, goba molao o fe goba o fe wa porofensi wo o swanago le woo."
Phetolo yakarolo ya 19 ya Molao wa 22 wa 2000
Karolo ya 19 ya Molaomogolwane e a fetolwa –
a ka phumulo ka go karolwana ya ... ya temana ya ... le;
b ka kemolegatong ka go karolwana ya 2 ya mantšu a ka pele ga temana ya a ya mantšu ao a latelago;
Tswalano le tatelano ya peaknyo ya dinamelwa, tšeo di bontšhwago ka go dithalwa tša 1 le 2, ke maikarabelo a go beakanya tša dinamelwa a ka mokgwa wo o latelago:";
c ka phumulo ka go karolwana ya ya temana ya --------
c ka kemolegatong ka go karolwana ya 2 ya temana ya d ya temana yeo e latelago:
d bolaodi bja tša dinamelwa le ditoropo tsa kokwane, le mebasepala ye mengwe yeo e kgopetšwego ke Molekgotlaphethiši, ba swanetše go beakanya lenaneo la dinamelwa leo le tsenelanago {leo peakanyo ya dinamelwa tša bohle e lego setho} leo le šomago ka merero yeo e beilwego ke Letona;";
e ka kemolegatong ka go karolwana ya 4 ya temana ya b ya temana yeo e latelago:
b Letšatši la la dipeakanyo tše dingwele tše dingwe tšeo di tsenelanago tša dinamelwa tše di hlalošwago ka go karolwana ya 1c to g di swanetše gi golaganywa le legoratšhomo la porofensi la dinamelwa tša tsela mme le swanetše go kwanelwa ke Makgotlaphethiši''; le f kemolegatong ka go karolwana ya 7 ya karolo ye e latelago:
Ditlhalošo tša magoratšhomo le dipeakanyo tšeo do bontšhwago ka go karolwana ya 1b [go ya go] le g, ka go latelana, di swanetše go ba ka mo go nywkawago ke Molao, fela Letona le ka re, ka go ikopanya le Makgotlaphethiši, a fetola dinyakwa tša dipeakanyo tše, ka mokgwa wo o beilwego ka tlhalošo, mabapi le mafelo a dinagamagaeng ka go diporofensi tše itšeng.''.
Phetolo ya karolo ya karolo ya 20 ya Molao wa 22 wa 2000
Karolo ya 20 ya Molaomogolwane e a fetolwa—
ka kemolegatong ka go karolwana ya la temana ya (a) le (b) ya ditemana tše 55 tšeo di latelago, ka go latelana ga tšona:
a mo bolaodi bjo bo amegago bja peakanyo e lego masepala yo a hlalošwago ka go karolo ya 201c, peakanyo yeo e bolelwago ka go [ditemana ya c go ya go g ya karolwana ya 1 ya] karolo ya 191g o swanetše go hlama setho sa dinamelwa sa peakanyo ya tšweletšo ya mohlakanelwa sa masepala a ka kemolegatong ka go karolwana ya 1 ya mantšu ao a lego ka pele ga temana ya a ya mantšu ao a latelago:"
Dipeakanyo Dipeakanyo tšeo di tsenelanago tša dinamelwa tšeo di hlalošwago ka go karolo ya 19 (c) le (d) le, mo go swanetšego, karolo ya 19 (e), (f) le (g), karolo ya 19 (g) di swanetše go beakanywa ke bolaodi bjo bo latelago, bjo bo tla tsebegago bjalo ka bolaodi bja peakanyo, go ya ka dikarolwana tša le , mme dipeakanyo tšeo di ka fapana le bolaodi bja peakanyo ka go dinagamagae ntle le tšeo di hwetšago thušo ya ditšhelete ka go ditirelo tša dinamelwa:'';
b ka kemolegatong ka go karolwana ya 3 ya karolwana yeo e latelago:
Bolaodi bjo bongwe le bjo bongwe bjo bo beilwego ke Molakgotlaphethiši go dira bjalo, bo swanetše go hlagiša dipeakanyo tšeo di amegago tša dinamelwa go lekgotlakhuduthamaga mme ba dire ditšhišinyo go lekgotlakhuduthamaga leo ka ga phetolelo ya ditumelelo ka go dilaesense tša tšhomo, le ka ga dikgopelo tša dilaesense tša tšhomo tše mpsha, bjalo ka ge go nyakega ka go Seripa sa 9.''; le c phumulo ya karolwana ya 6.
Phetolo ya karolo ya 21 ya Molao wa 22 wa 2000
Karolo ya 21 ya Molaomogolwane o a fetolwa ka go engwa legatong ga karolwana ya ya karolo yeo e latelago:
)(a) Letona le swanetše go, ngwaga ka ngwaga, ka letšatši leo le tla bewago ke Letona morago ga go ikopanya le bo Molekgotlaphethiši mme la tsebagatšwa ka tsebišo ka go Kasete ya Mmušo, la beakanya legoratšhomo la bosetšhaba la maanotshepetšo a dinamelwa tša tsela a mengwaga ye mehlano; mo mengwageng ye mehlano yeo e sepelelanago le mengwaga ya ditšhelete ya Kgoro, ka kelohloko ya karolwana ya .
b Letona le swanetše go bea nakong beakanya legoratšhomo la bosetšhaba la maanotshepetšo a dinamelwa tša tsela mo mengwageng ye mengwe le ye mngwe ye mebedi.''.
Phetolo ya karolo ya 22 ya Molao wa 22 wa 2000
Karolo ya 22 ya Molaomogolwane e a fetolwa —
a ka kemolegatong ka go karolwana ya 1 ya dikarolwana tšeo di latelago:
a Molekgotlaphethiši o swanetše go [ngwaga ka ngwaga] beakanya legoratšhomo la porofensi la dinamelwa [mo lebakeng la mengwaga ye mehlano] go ya ka dinyakwa tšeo di beilwego ke Letona morago ga go ikopanya le Molekgotlaphethiši mme o swanetše go e tsebagatša ka go Kasete ya Mmušo ka letšatši leo le beilwego ke Letona.
b Molekgotlaphethiši yo a hlalošitšwego ka go temana ya a o swanetše go, go ya ka karolo ya 211b, a bee legoratšhomo la dinamelwa la porofensi ya gagwe bonnyane ga tee mo mengwageng ye mebedi.
c Ge a beakanya legoratšhomo la dinamelwa la porofensi, Molekgotlaphethiši o swanetše go hlahlwa ke legoratšhomo la bosetšhaba la maanotshepetšo a dinamelwa tša tsela.'';
b ka go tsenya ka go karolwana ya 3 morago ga temana ya g ya temana yeo e latelago:
gA hlamaet maanotshepetšo a taolo ya nyakego ya mosepelo ka go porofensi;''.
Phumulo ya dikarolo tša 23, 24, 25 le 26 Molao wa 22 wa 2000
Dikarolo tša 23, 24, 25 le 26 tša Molaomogolwane di a fetolwa.
Phetolo ya karolo ya 27 ya Molao wa 22 wa 2000
a ka kemolegatong la karolo ya 1 ya karolwana yeo e latelago:
) Bolaodi bja tša dinamelwa ; ditoropokgolo le mebasepala ye mengwe yeo e nyakwago ke Molekgotlaphethiši go dira bjalo, bo swanetše go beakanya mme ba hlagiše go Molekgotlaphethiši ngwaga ka ngwaga ka letšatši leo le beilwego ke Molekgotlaphethiši, dipeakanyo tšeo di tsenelanago tša dinamelwa tšeo di sepetšwago ka karolwana ya go mafelo ao a latelanago mo lebakeng la mengwaga ye mehlano leo le thomago ka letšatši la mathomo la ngwaga woo wa ditšhelete'';
b ka phumulo ya karolwana ya 2;
c ka kemolegatong la karolwana ya 4 le 5 ya dikarolwana tšeo di latelago ka go latelana:
) peakanyo dipekanyo tšeo di tsenelanago tša dinamelwa di swanetše gore ka letšatši ka moo go beilwego go ya ka karolwana ya e fiwe Molekgotlaphethiši go dumelelwa, tumelelo yeo e swanetšego go ba fela mabapi le merero yeo e hlalošwago ka go karolo ya 24 (b)—
a tshepetšo le merero ya tša ditšhelete yeo e amago porofensi;
b molaotshepetšo wa porofensi le mekgwa ya mabapi le dinamelwa go kgabaganya mellwane ya mafelo a bolaodi bja peakanyo;
Motho ga a swanela go sepetša ditlabelo tša kotsi bjalo ka ge go hlalošwa ka go karolo ya 21 ya Molao wa Ditlabelo tša Kotsi, 1973 Molao wa. 15 wa 1973, ka go lefelo la bolaodi bja peakanyo, ntle le [tseleng yeo e beilwego ka tlase ga temana ya h ya karolwana ya 2, mo tsela yeo e beilwego mme ya tsebagatšwa ka tlase ga karoo ya 291, mme motho yo a dirago seo, o tla bonwa molato] tsela yeo e beilwego yeo e bontšhwago ka go peakanyo yeo e tsenelanago ya dinamelwa yeo e hlalošwago ka go karolo ya 281, go ya ka maanotshepetšo a kakaretšo goba peakanyo yeo e hlalošwago ka go karolo ya 223l.''; le d ka go tsenya dikarolwana tšeo di latelago: ''
Motho o fe goba o fey o a tlolago goba a retelelwa ke go obamela karolwana ya 5 o tla bonwa molato.''.
Kemolegatong la karolo ya 28 ya Molao wa 22 wa 2000
Karolo yeo e latelago e fetolwa ka karolo ya 28 ya Molaomogolwane:
Tumelelo ya dikarolo tša dipeakanyo tša dinamelwa tša ditimela tša banamedi
Go fihlela ge mošomo wa ditimela tša banamedi o tšweletšwa go tšwa go bosetšhaba go ya go lehlakore le lengwe la mmušo, legoratšhomo le dipeakanyo tša dinamelwa tšeo di hlalošwago ka go karolo ya 19 (b) [go ya go] le (g), ka go latelana, di swanetše go fiwa Letona go dumelelwa ga setho sa peakanyo le legoratšhomo leo, ka go mokgwa le nako yeo e beilwego.''.
Phetolo ya karolo ya 29 ya Molao wa 22 wa 2000
Karolo ya 29 ya Molaomogolwane e a fetolwa—
a ka kemolegatong la karolo ya 1 ya karolwana yeo e latelago:
) Ge legoratšhomo la bosetšhaba la maanotshepetšo a dinamelwa tša tsela, legoratšhomo la dinamelwa la porofensi peakanyo ya dinamelwa tša bohle goba peakanyo yeo e tsenelanago, Letona goba bolaodi bja peakanyo, go ya ka moo go ka bago ka gona, o swanetše go tsebagatša, ka go Kasete ya Porofensi, goba, ka go legoratšhomo la bosetšhaba la maanotshepetšo a dinamelwa tša tsela, Kasete ya Mmušo, dintlhatšeo di beilwego tša dipeakanyo tšeo, tšeo di swanetšego go akaretša dintlha tša ditsela tšeo di beilwego di hlamilwe ka tlase ga karolo ya 27 (h) 27 .'';
b ka kemolegatong ka go karolwana ya 2 ya temana ya d ya temana yeo e latelago:
d ga go na legato leo le ka tšewago leo le ka hlolago phokotšego yeo e bonagalago ya boleng goba go ba gona ga ditlabelohlangwa goba ditirelo tša dinamelwa tša tsela, ntle le ge mong wa naga yeo ditlabelohlangwa di lego ka go yona, gob among wa laesense ya tšhomo, [ka mo go ka bago ka gona,] a tsebišitše bolaodi bja peakanyo bjo bo amegago ka go ngwala mo matšatšing ao a sego ka tlase ga [30]90 pele ga ge legato le tšewa.'';
c ka kemolegatong ka go karolwana ya 4 ya mantšu ao a tlago pele ga temana ya a ya mantšu ao a latelago: ''Bolaodi bja peakanyo bo swanetše go, mo matšatšing a [28] 90—''; le d ka kemolegatong la karolwana ya 5 ya temana ya a ya karolwana yeo e latelago:
a pele ga lebaka la matšatši a [28-day] 90 leo le hlalošwago ka go karolwana ya 4; goba.
Phetolo ya karolo ya 31 ya Molao wa 22 wa 2000
b ka kemolegatong la karolo ya 1 ya karolwana yeo e latelago:
) Ntle le Molao wo goba molao o fe goba o fe, go tloga ka letšatši leo le tlago bewa ke Letona ka tsebišo ka go Kasete ya Mmušo, leo e ka se bego pele ga 1 Okotoboro 2004, dilaesense tša tšhomo di ka fiwa fela dinamelwa tšeo di hlamilwego goba di fetotšwego go ya ka molao ke motšweletši yo a ngwadišitšwego, moagi yo a ngwadišitšwego goba morekantle yo a ngwadišitšwego go ya ka Molao wa Bosetšhaba wa Dinamelwa tša Tsela, 1989 (Molao wa Nomoro ya 29 wa 1989) 1996 (Molao wa Nomoro ya 93 wa 1996), go ya maemo a polokego ao a dumelelegago, go rwala—
a [bonnyane bja ka tlase ga senyane] 11 go ya go 16 ya batho bao ba dutšego, [go sa akaretšwe] go akaretšwa mootledi; goba b [18] 17 go ya go 23 batho bao ba dutšego, [go sa akaretšwe] mootledi; goba c [35] 24 go ya go 34 batho bao ba dutšego, [go sa akaretšwe] go akaretšwa mootledi; goba d [46 goba] go feta batho ba 34, [go sa akaretšwe] go akaretšwa mootledi [excluding], ntle le ge Letona, ka go ikopanya le Balekgotlaphethiši a kgontšha ka mokgwa wo mongwe ka go magoro ao a ikgethango a dinamelwa ka go Kasete ya Mmušo, go akaretša diemo tšeo di ikgethago ka go dinagamagae, goba diemo tšeo di ikgethago mabapi le tša boeti goba ditirelo tša tlhompho.'';
b ka kemolegatong la karolo ya 3 ya mantšu a ka pele ga temana ya a ya mantšu ao a latelago:
Pase ye nnyane goba pase ya kgolwane di ka šomišwa go tirelo yeo e sego ya beelwa dinako fela ge—''; le c ka go tsenya karolwana yeo e latelago: ''6 a Senamelwa seo se fetotšwego se ka šomišwa go ditirelo tša banamedi ba dinamelwa tša tsela tša bohle mo mafelong a itšeng ge—
i go se na dinamelwa tša bohle tšeo di lekanego mo lifelong leo; le ii ge tirelo e fiwa ka mokgwa wo o ka bewago ke Molekgotlaphethiši yo a amegago.
b Ka go mabaka a karolwana ye, ''senamelwa sa morwalo wo monnyane seo se fetotšwego" e ra senamelwa sa morwalo wo monnyane seo se tšweleditšwego goba sa fetolwa ke motšweletši yo a ngwadišitšwego, mohlami goba morekantle yo a ngwadišitšwego go ya ka Molao wa Bosetšhaba wa Dinamelwa tša Tsela, 1996 Molao wa Nomoro ya. 93 wa 1996, wa go rwala batho.''.
Phetolo ya karolo ya 38 ya Molao wa 22 wa 2000
Karolo ya 38 ya Molaomogolwane e fetolwa ka go tsenya tšeo di latelago
Temana ya: ''(f) tiragatšo bjalo ka mohlahlobi wa motšwaoswere mo seteišeneng sa teko go ya ka Molao wa Bosetšhaba wa Dinamelwa tša Tsela
Molao wa, 1996 (Molao wa Nomoro ya 93 wa 1996).''.
Phetolo ya karolo ya 43 ya Molao wa 22 wa 2000
Ka go tsenya temana yeo e latelago:
c tsebiša lekgotlakhuduthamaga ka go ngwala ka ga thekišo goba phetogo e fe goba e fe ye nngwe ya bong bja senamela seo se lego mabapi le laesense ya tšhomo goba tumelelo
Bonnyane mo matšatšing a 14 pele ga thekišo goba phetolo.''; le tsenyo ya karolwana yeo e latelago, karolo ya ga bjale e fetoga karolwana ya :
Motho yo a nago le senamelwa seo se hlalošwago ka go karolwana ya c o swanetše go hwetša laesense ya tšhomo pele ga go hwetša senamelwa ge e le gore o ikemišetša go šomiša senamelwa seo go rwala batho bohle
Phetolo ya karolo ya 47 ya Molao wa 22 wa 2000
a ka kemolegatong la karolwana ya 3 ka temana ya d ya temana yeo e latelago:
d konteraka yeo go tlago kwana ka yona e obamela diyakwa ka moka tšeo di hlalošwago ka tlase ga karolwana ya 4a, e ka mokwa wa ditokomane mohlala wa konteraka yeo e hlalošwago ka go karolwana ya 4b mme e tla ba molaong lebaka la magomo a botelele bja mengwaga ye mehlano [hlano] mengwaga ye šupa.''; le b phumulo ya karolwana ya 3 ya temana ya f.
Phetolo ya karolo ya 78 ya Molao wa 22 wa 2000
Karolo ya 78 ya Molaomogolwane e fetolwa ka kemolegatong ka go karolwana ya 5 ka temana ya go temana ya (b) ya temana yeo e latelago:
b e ba le dintlha tša laesense ye nngwe le ye nngwe ya tšhomo, yeo e akaretšago, go mabaka a temana ye, laesense ya tshomo e a mpshafatšwa, ya fetolwa goba ya neelanwa nako le nako, mme mong wa senamelwa seo laesense e lego sa yona, yeo e tsentšwego go [Tumelelo ya Dinamelwa tša Tsela] tshedimošo ye bjalo ka 10 e ka bewa ke Letona.''.
Phetolo ya karolo ya 89 ya Molao wa 22 wa 2000
Karolo ya 89 e fetolwa ka go tsenya dikarolwana tšeo dilatelago:
Ke fela dinamelwa tšeo di tsentšwego diporiki tšeo di kgotsifatšago tlhahlobo ya IIA 15 yeo e hlalošwago ka go dinyakwapewo tša maemo ao a amogelegago a Piro ya Afrika Borwa ya Maemo ao a Amogelegago SABS 1207 'dinyakwapewo tša polokego ya diporiki ya dinamelwa '' tšeo di beilwego go ya ka Molao wa Maemo ao Amogelegago, 1993 Molao wa Nomoro ya 29 wa 1993, o ka šomišwa go ditirelo tša maeto a matelele.''.
Kemolegatong la karolo ya 90 ya Molao wa 22 wa 2000
Phetolo ya laesense ya tšhomo: Phetolo ya senamelwa seo se itšeng
Mo mong wa laesense ya tšhomo ya tirelo ya dinamelwa tša bohle a nyakago go fetola senamelwa seo se bontšhwago ka go laesense ya tšhomo go se šomiša ka go tirelo ya dinamelwa tša bohle [senamelwa seo se rwalago batho ka go lekana le seo se engwego legatong] mong o swanetše go dira kgopelo ya kemolegatong, ka mo go beilwego ke Molekgotlaphethiši, go leloko goba mohlankedi wa lekgotlakhuduthamaga yo a maatlafaditšwego ke lekgotlakhuduthamaga ka go ngwala go phethagatša morero woo, ge e le gore mokgwa wa kemolegatong ya senamelwa, seemo le maemo a kamogelego ya tirelo ga di angwe ke phetolelo yeo.
Leloko goba mohlankedi wa lekgotlakhuduthamaga yo a maatlafaditšwego ke lekgotlakhuduthamaga o swanetše go dumelela kemolegatong ya 30 mme a fana ka laesense ya tšhomo yeo e fetotšwego go mong, ge [a kgotsofetše gore] senamelwa seo se emago legatong—
a [senamelwa seo se emago legatong] se rwala banamedi go lekana le senamelwa seo se engwego legatong, [goba ka tlase, mme ke sa mohuta wo o swanago] le [gore] seemo le maemo a kamogelego ya tirelo ao a dumeletšwego ke 35 laesense ya tšhomo [di tla] di ka se angwe ke kemolegatong; le b senamelwa seo se emago legatong se loketše tirelo ya dinamelwa tša bohle tšeo di dumelelwago ke laesense ya tšhomo, se na le nomoro mmotlolo ya bosetšhaba ya lenaneo la tshedimošo yeo se abetšwego, se hlahlobilwe go lokela tsela go ya ka melao ya dinamelwa tša tsela mme se na le laesense ya maleba le c mokgopedi wa kgopelo ya kemolegatong o fane ka tshedimošo yeo e nyakegago go bontšha dinyakwa tša karolo ye.
A Nomoro mmotlolo ya bosetšhaba ya lenaneo la tshedimošo yeo e hlalošwago ka go 45 karolwana ya 2 e swanetše go golaganywa le motlhami yo a fetotšego goba agilego mmele wa senamelwa seo se amegago.
Mo mong konterakana ya ka tlase a diragatšago karoo e fe goba e fe ya tirelo ya dinamelwa tša bohle yeo e lego mabapi le laesense ya tšhomo, legatong la mong wa laesense ya tšhomo, mong konterakana ya ka tlase a ka šomiša ditlhalošo tša karolo ye ya 50 go fetola senamelwa se fe goba se e le mong yo a ngwadišitšwego mme a bontšhwa ka go, ka dintlha ka moka ge e le gore mong konterakana ya ka tlase e be e le mong wa laesense ya tšhomo.
Mo mabakeng a karolo ye 'lenaneo bosetšhaba la tshedimošo' le ra lenaneo la bosetšhaba la tshedimošo leo le hlalošwago ka go karolo ya 61.''. 55
Phetolo ya karolo ya 91 ya Molao wa 22 wa 2000
Karolo ya 91 ya Molaomogolwane e a fetolwa ka go tsenya dikarolwana tšeo di latelago:
Letona le swanetše go bea maemo ao a amogelegago a dimitara tšeo di tswaletšwego tša dithekisi tša dimitara go ya ka maemo ao a amogelegago a ao a beilwego ke Piro ya Afrika Borwa ya Maemo ao a Amogelegago go ya ka Molao wa Maemo ao a Amogelegago, 1993 Molao wa Nomoro ya 29 wa 1993.
Molekgotlaphethiši, ka go ikopanya le lekgotlakhuduthamaga, a ka hlama sebopego sa ditefelo sa dithekisi tša dimitara mme Molekgotlaphethiši o swanetše go tsebagatša sebopego seo sa ditefelo ka go Kasete ya Porofensi.''.
Tsenyo ya karolo ya 91A ka go Molao wa 22 wa 2000
Karolo yeo e latelago e tsenywa ka go Molaomogolwane ka morago ga karolo ya 91:
Ditirelo tša boeti"
A. Mabaka ao a latelago a a diragatšwa ka go ditirelo tša boeti:
lekgotlakhuduthamaga le ka se fane ka laesense ya tšhomo go tirelo ya boeti ntle le ge -
Le filwe mme le etše hloko ditšhišinyo go tšwa go lekgotlakhuduthamaga la tša boeti goba bolaodi bjo bo swanago le bjoo ka gare ga porofensi yeo e amegago;
lekgotlakhuduthamaga leo le fanago ka laesense ya tšhomo ya ditirelo tša boeti le swanetše go bontšha ka go laesense palo ya ka godimo ya banamedi bao ba ka rwalwago ke senamelwa seo se šomišetšwago ditirelo tša boeti;
lekgotlakhuduthamaga le swanetše go elašedi kabelo le nyakego ya tirelo ye e itšeng gore le se ke la tlatša
Intaseteri ka go fana ka dilaesense tše di ntši.
Phetolo ya karolo ya 94 ya Molao wa 22 wa 2000
Karolo ya 94 ya Molaomogolwane e a fetolwa ka kemolegatong ya karolo ya ka karolwana yeo e latelago:
) (a) tekano ya banamedi ka go senamelwa seo se emago legatong e swanetše go lekana le ya senamelwa seo se hlalošwago ka go laesense ya tšhomo yeo e amegago, fela e ka — (i) ba e nnyane ;,goba ii ya feta tekano yeo e sa fetego diperesente tše 20 mo mabakeng a—
i pase ye nnyane, tekano yeo e sa fetwego ka madulo ao a sa fetego ma tee; le ii pase ye kgolwane, tekano yeo e sa fetwego ka madulo ao a sa fetego mabedi; ge fela madulo a magomo a ka godimo a 34 a sa fetwe.
b Senamelwa seo se emago legatong se swanetše go lokela tiragatšo ya tirelo yeo ya dinamelwa tša bohle le, ntle le ka mo karolo ye e ka hlaloša ka mkgwa wo mongwe, se swanetše go obamela ka dintlha ka moka dinyakwa le mabaka ao a diragatšwago ka kgapeletšego go ya ka Molao wo. le Molao wa Bosetšhaba wa Dinamelwa tša Tsela, 1996 Molao wa Nomoro ya 93 wa 1996, mabapi le senamelwa seo se hlalošwago ka mokgwa woo ka go laesense ya tšhomo.''
Phetolo ya karolo ya 127 ya Molao wa 22 wa 2000
Karolo ya 127 ya Molaomogolwane e a fetolwa ka tsenyo ka go karolwana ya temana yeo e latelago:
r ge motho a šomiša senamelwa sa morwalo wo bofefo ka tlolo ya karolo ya 316;
s ge, e le mošomiši wa thekisi ya dimitara, motho a tlola goba a retelelwa ke go obamela sebopego sa ditefelo tšeo di beilwego seo se hlalošwago ka go karolo ya 914.''.
Hlogo ye kopana
Molao wo o bitšwa Molao wa Bosetšhaba wo o Fetotšwego wa Lebaka la Phetogelo wa Dinamelwa tša Tsela, 2005.
MEMORANTAMO KA GA DILEBIŠWA TŠA MOLAOKAKANYWA WA BOSETŠHABA WA LEBAKA LA PHETOGELO WA DINAMELWA TŠA TSELA, 2005
1. TLHALOŠOMOTHEO
1.1 Molao wa Bosetšhaba wa Lebaka la Phetogelo wa Dinamelwa tša Tsela, 2000 (Molao wa Nomoro ya 22 wa 2000) (''Molao''), o tsebagaditšwe ka Tšuni 2000 mme morago ga seo mafapha ka moka a mmušo a thomile go o diragatša. Ka Mmei 2002, tlhahlobo ya maemo a tiragatšo ya Molao e ile ya dirwa mme merero ye mmalwa e ile ya hwetšwa e šitiša tiragatšo ya Molao. Kgoro ya tša Dinamelwa e ikopantše le bakgathatema mme ya diragatša tshepetšo ya tshenkoleswa. Ditlhahlotšhomo di ile tša swarwa go hlahloba merero yeo e lemošitšwego.
1.2 Merero ye mengwe yeo e lemošitšwego ke ya tšhoganetšo mme e nyaka phetolo ya Molao go kgontšha tiragatšo ye hlwahlwa ya Molao. Kabinete e dumeletše ditšhišinyo tše mmalwa mabapi le Lenaneo la Tsošološo ya Dithekisi le go laola ka tshwanelo intaseteri ya dithekisi.
Dilebišwa tša Molaokakanywa di ka tlhalošwa ka mokgwa wo o latelago:
Phetolo ya tlhalošo ya ''mokgatlo"
Molaokakanywa o lebišitše go fetola tlhalošo ya ''mokgatlo" gore o akaretše dipase goba mekgwa ye mengwe ya dinamelwa. Tlhaošo ya ga bjale e lebišitše fela go dithekisi tše nnyane mme ga o wa lebelela badiragatši ka moka ba dinamelwa tša bohle.
Phetolo ya dinyakwatlhalošo tša mehuta ya dinamelwa tšeo di ka šomišwago go dinamelwa tša bohle go di bapetša le Dinamelwa tše Mpsha tša Dithekisi (NTV)
Molaokakanywa o lebišitše go fetola Molao mabapi le mehuta ya dinamelwa tšeo di ka šomišwago bjalo ka dinamelwa tša bohle ka go hlaloša tekano ya madulo a Dinamelwa tše Mpsha tša Dithekisi le go šetša merero ya mabapi le taolo ya dithekisi le phetogoya tiragatšo ya ditirelo. Ka gare ga kwešišo ye, karolo yeo e bapalwago ke Khansele ya Bosetšhaba ya Dithekisi ya Afrika Borwa (SANTACO) e tla diragatšwa go godiša le go potlakiša tshepetšo ya kopantšho ya intaseteri ya dithekisi go dira lenaneo la semmuši la dinamelwa tša bohle le taolo yatšona yeo e šomegago. SANTACO e tla kopantšha intaseteri ya dithekisi, ditsebi tša tša dinamelwa tša bohle tšeo di thwetšwego ke Letona le Makgotlaphethiši a tša Dinamelwa.
Poeletšo le nolofatšo ya mekgwa ya peakanyo ya tša dinamelwa
Molaokakanywa o lebiša go boeletša leswa mekgwa ya peakanyo ya dinamelwa ka mokgwa wo e lego gore ke fela phethagatšo ya Peakanyo yeo e Tsenelanago ya Dinamelwa (ITP) e tla ba senyakwa sa mmušo sa bolaodi bja peakanyo. Phetolo yeo e šišintšwego e tla šetša ditshwaetšo go tšwa Palamenteng le mafapha a selegae a mmušo gore dinyakwa tša ga bjale ka go Molao di boima mme di nyaka bokgoni bja ka godimo ga lefapha la selegae. Molaokakanywa o lebišitše go tsenya legoratšhomo le bofefo la peakanyo go mebasepala ya selete ya selegae.
Telefatšo ya magomo a dinako tše dingwe tše itšeng
Molaokakanywa o lebišitše go telefatša konteraka ya dipase go lebaka la ka godimo la mengwaga ya go tloga ka 5 go ya go 7 go sepetša Molao le mekgwa ya tšweletšo ya Maatlafatšo a Babaso ka go Ekonomi (BEE) le Dikgwebo tše Nnyane, Tša Magareng le tše Kgolwane (SMME). Molaokakanywa o lebišitše gape go telefatša matšatši a dipeakanyo tše dingwe go fa bolaodi bja dipeakanyo nako yeo e lekanego ya go bea nakong le go diragatša dipeakanyo go ya ka dinyakwa tša Molao.
Telefatšo ya mešomo ya beng ba dilaesense tša tšhomo
Molaokakanywa o lebišitše go telefatša mešomo ya mong wa laesense ya tšhomo go akaretša tsebišo ya phetogo e fe goba e fe ya bong goba thekišo ya senamelwa seo se amanago le laesense ya tiragatšo yeo e lego go Lekgotlakhuduthamaga la Dilaesense tša Tšhomo. Seo se tla thibela Seo se tha thibela seemo seo go ka bago le dilaesense tša tšhomo tša go feta laesense e tee go senamelwa se tee.
Molaokakanywa o lebišitše go telefatša mešomo ya Letona go akaretša pewo ya dilebišwa tša phetogelo ya dinamelwa tša tsela le go bea maemo ao a amogelegago a dithekisi tša dimitara. Molaokakanywa o lebišitše go fetola mešomo ya Makgotlaphethiši mabapi le makga a peakanyo le go senka leswa dipeakanyo tša sinamelwa. Mešomo ya Makgotlakhuduthamaga e telefatswa go akaretša šedi le tumelelo ya dikgopelo ka go mabaka ao a ikgethago.
Taolo ya ditirelo tsa boeti
Molaokakanywa o lebišitše go laola ditirelo tša boeti tšeo di nyakago dilaesense tša tšhomo.
Ditlhalošo tša thwalo ya banamedi ba dikoloi tše nnyane (LDVs)
Molaokakanywa o šišinya diphetolo tšeo di laolago bothata bja mabapi le thwalo ya batho ka dikoloing tše nnyane (LDVs), kudu ka godinagamagaeng le mafelo ao a lego thoko.
Tiragatšo ya phošollo ya ditlhalošo tše dingwe tša le merero ye mengwe
Molaokakanywa o lebišitše go dira diphošollo tša tša ditlhalošo tše dingwe ka go Molao, le go diragatsa diphetogo tšeo di swanetšego go latela seo
Kgokagano
Diphetogo tšeo di šišinywago ke poelo ya kgokagano le le ditšhišinyo tša Komiti ya Sehlopha ya Dinamelwa ka go Kopano ya Bosetšhaba, (MINMEC) (Letona le Makgotlaphethiši), Komiti ya Bahlankedi ba tša Dinamelwa yeo e nago le Dihlogo tša Dikgoro tša Porofensi tša tša Dinamelwa, Komiti ya Tshepetšo ya Dinamelwa tša Tsela, badiragatši ba dinamelwa tša bohle le Mokgatlo wa Mmušo wa selegae wa Afrika Borwa
Kamego ya Ditšhelete go Mmušo
Ga e gona.
5. Tshepetšo ya Palamente
5.1 Baeletši ba Molao wa Mmušo le Kgoro ya Dinamelwa ba akanya gore Moalokakanywa wo o swanetše go sepetšwa go ya ka tshepetšo yeo e beilwego ke ditlhalošo tša karolo ya 76 goba ya Molaotheo ka ge o wela ka go lefapha la mešomo yeo e adilwego ka go Šetšulo ya 4 ya Molaotheo, e lego ''Dinamelwa tša batho bohle".
5.2 Baeletši ba Molao wa Mmušo ba akanya gore ga go hlokagale go fetetša Molaokakanywa wo go Ntlo ya Baetapele ba Setšo go ya ka karolo ya 18 (a) ya Molao wa Legoratšhomo la Boetapele bja Setšo le Pušo, 2003 (Molao wa Nomoro ya 41 wa 2003), ka ge o se na ditlhalošo tsa mabapi le molao wa setšo goba ditlwaedi tša ditšhaba tŠa setšo.
E tlantšwe ke Dikgokagano tša Creda
