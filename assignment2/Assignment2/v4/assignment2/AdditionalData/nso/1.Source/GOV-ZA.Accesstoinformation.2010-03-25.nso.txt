Kgopelo ya phihleleo ya tshedimošo
Tlhalošo
Tsela e latelwago
Molao o šomišwago
Nako ya tšweletšo ya mošomo
Tefelo
Diforomo tšeo di tlatšwago
Mafelo le diatrese
Tlhalošo
Maikemišetšo a Molao wa Phihlelelo ya Tshedimošo ke go netefatša gore batho ba diragatša ditokelo tša bona tša molaotheo go fihlelela tshedimošo e fe goba e fe yeo e swerwego ke mmušo ga mmogo le tshedimošo yeo e swerwego ke motho yo mongwe, yeo e nyakegago go go diragatša tšhireletšo ya tokelo ye nngwe e fe goba e fe.
Tlhohleletšego ya go diragatša tokelo ya phihlelelo go tshedimošo ke go hlohleletša setšo sa go bea pepeneneng le go ba le maikarabelo go setšhaba le ditho tša poraebete ka bobedi, le go godiša setšhaba seo ka go sona batho ba Afrika Borwa ba nago le phihlelelo ya maleba ya tshedimošo go ba kgontšha go diragatša le go šireletša ditokelo tša bona ka moka.
Go ka hwetšwa phihlelelo go tshedimošo e fe yeo e swerwego ke Kgoro ya Toka le Tšweletšo ya Molaotheo goba setho se fe goba se fe sa setšhaba?
O ka ba le phihlelelo go ditokomane tšohle le/goba direkoto tšeo di swerwego ke Kgoro, bahlankedi ba yona goba setho se fe goba se fe sa setšhaba. Ga gfo kgathatšege gore tshedimošo yeo e bile gona neng. Seo se akaretša seo se latelago:
Direkoto tša batho tšeo di swerwego ke Kgoro goba setho sa setšhaba;
Tshedimošo ya setho sa boraro goba direkoto: ka tumelelo ya setho seo se amegago fela, kudu ge e le gore ditokomane di swere tshedimošo ya sephiri goba ya poraebete;
Tshedimošo yeo e nyakwago go fihlelelwa ga ya beelwa mapheko ke Molao wa Kgodišo ya Phihlelelo ya Tshedimošo. Phihlelelo ya tshedimošo e beetšwe mapheko ka tlase ga seemo se se itšeng, go fa mohlala ? ge rekoto e kgopelwa go šomišwa ka go melato ya bohlokotsebe le ya sibili; goba ge molato wa bohlokotsebe goba wa sibili o šetše o thomilwe go sekwa, mo e lego gore tshedimošo e ka se šomišwe ka go kgorotsheko ya molao, kudu ge e le gore kgoro e nagana gore seo se tla tlontlolla tshepetšo ya toka;
Direkoto tša kabinete le dikomiti tša yona;
Direkoto tšeo di lego mabapi le modiro wa toka wa kgorotsheko;
Tshedimošo yeo e hweditšwego ke lekgotlatsheko leo le ilego la hlangwa go ya ka molao;
Tshedimošo yeo e swerwego ke motho o tee wa leloko la palamente goba la molaotlhakwa wa porofensi.
E fela, Molao wa Phihlelelo ya Tshedimošo o ka godimo ga molao o fe goba o fe goba molaotlhakwa wo o ka go thibelago goba wa go beela mapheko a go fihlelela tshedimošo e fe goba e fe.
Godimo
Tsela e latelwago
Botšiša Mothušamohlankedi wa Tshedimošo wa kgoro ya mmušo yo a amegago go go thuša go fihlelela tshedimošo goba ditokomane tšeo o di nyakago.
Tlatša mme o romele Foromo ya A: Kgopelo ya phihlelelo ya rekoto ya setho sa setšhaba.
Ge e le gore tshedimošo yeo o e nyakago ga e hwetšagale, o tla swanelwa ke go lefa tšhelete ya kgopelo . O ka swanelwa gape ke go lefela tšhelete ya phihlelelo le ya go nyaka .
Godimo
Molao o šomišwago
Godimo
Nako ya tšweletšo ya mošomo
Mothušamohlankedi wa Tshedimošo o swanetše go araba mo matšatšing a 30 dmorago ga go amogela kgopelo.
Ge Mohlankedi wa Tshedimošo a sa fe tumelelo ya go fihlelela tshedimošo yeo o e kgopelago, o ka kgopela tshenkoleswa le Letona la Toka le Tšweletšo ya Molaotheo.
Ge e le gore o sa ntše o sa kgotsofalele sephetho, o ka kgopela tshenkoleswa ke kgorotsheko ya molao.
Mohlankedi wa Tshedimošo le Mothušamohlankedi wa Tshedimošo bat la go thuša ka tshepetšo yeo.
Ge e le gore tshedimošo yeo o e nyakago ga se ya swarwa ke kgoro ya mmušo, mme e swerwe ke setho sa setšhaba, Mothušamohlankedi wa Tshedimošo o tla fetetša kgopelo ya gago go Mohlankedi wa Tshedimošo yo a amegago wa setho seo sa setšhaba mo matšatšing a 14.
Setho sa setšhaba seo se amegago se swanetše go araba kgopelo ya gago mo nakong yeo e amogelegago. O tla tsebišwa ge e le gore seo se dirilwe.
Godimo
Tefelo
Ikgokaganye le Yuniti ya Phihlelelo ya Tshedimošo ya Kgoro ya Toka le Tšweletšo ya Molaotheo go 315 1715 go tseba ge e le gore ditefelo di fetotšwe.
Tefelo ya rekoto ya setho sa setšhaba, bjalo ka ge go beilwe ka go Melawana ya ga bjale ya Molao.
Ditefelo tša tšweletšoleswa di ka mokgwa wo o latelago:
