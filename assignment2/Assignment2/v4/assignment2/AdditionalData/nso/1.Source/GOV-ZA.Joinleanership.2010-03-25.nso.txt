Kgopelo ya go tsenela lenaneotlhahlo ge motho a sa šome
Tlhalošo
Lenaneotlhahlo ke lenaneo la thuto leo mafelelong a lona motho a fiwago lengwalo la thuto malebana le mošomo wo a bego a o dira. Mananeotlhahlo a akaretša go ithuta motho a le ka phapošing lefelong la tlhahlo goba kholetšheng le go hlahla motho a le mošomong. Gore o kgone go tsenela lenaneotlhahlo, go swanetše go ba le mongmošomo yo a nago le kgahlego le bokgoni bja go go tšea gore o tsenele lenaneotlhahlo leo.
Ke mang yo a ka dirago kgopelo?
Mang le mang yo a feditšego sekolong, kholetšheng goba yunibesithing gomme a sa šome. Batho ba ba sa šomego ba swanetše go ingwadiša mo dathabeiseng ya Kgoro ya Bašomi bjalo ka bao ba nyakago mošomong.
Ga go na tšhelete ye motho a e lefelago gore a tsenele lenaneotlhahlo. Mang le mang yo a hlaotšwego go tsenela lenaneo le o swanetše go fiwa tšhelete ye e rilego ke mongmošomo.
Botelele bja lenaneotlhahlo bo fapana go ya ka mohuta wa indasteri empa bo ka se be ka fase ga ngwaga o tee.
Ge o nyaka tshedimošo ka botlalo, eya go Kgoro ya Bašomi.
Tsela ye e latelwago
Gopodišiša ka mohuta wa tlhahlo le mošomo wo o o nyakago. Ka mantšu a mangwe, ge e le gore o motho wa go rata go šomela ka ntle, o se dire kgopelo ya mošomo wa go šomela ka ofising.
Dira CV ye e fago tshedimošo ye bjalo ka ye e latelago:
Maina a gago le letšatši la matswalo
Mangwalo a dithuto le dikolo tše o di tsenego
Maitemogelo a mošomo, maina a batho bao o ba šometšego peleng le gore o be o dira eng
Mabokgoni a mangwe a bjalo ka a khomphutharas; le gore naa o na le laesense ya go otlela, bjalobjalo.
Ingwadišele senthara ya kgauswi le wena ya bašomi bjalo ka motho yo a nyakago mošomo. Se se tlo kgontšha bengmošomo go hwetša leina la gago ge e le gore ba nyaka go thoma lenaneotlhahlo.
Kgopela bagwera le ba leloko gore ba go nyakiše mošomo le gore ba fele ba bala dikwalakwatšo mo dikuranteng.
Dula o ikopanya le senthara ya geno ya bašomi gore o fele o ba lemoša ka diphetogo tše di bago gona ka ga wena.
Molao
Nako
Botelele bja lenaneo le bo a fapana empa bo ka se be ka fase ga ngwaga o tee.
Tefelo
Tirelo ye ga e lefelwe.
Diforomo tšeo di tlatšwago
Dira kgopelo go Kgoro ya Bašomi goba senthara ya merero ya bašomi ya kgauswi le wena.
Mafelo le Diatrese
