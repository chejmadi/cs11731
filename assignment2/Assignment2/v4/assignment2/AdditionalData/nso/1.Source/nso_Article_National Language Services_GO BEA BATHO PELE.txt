Batho Pele
GO BEA BATHO PELE
RE MMOGO
Ke mabapi le go šoma mmogo bjalo ka dihlopha le bašomimmogo
RE A TSHWENYEGA
Ke mabapi le go tshwenyega ka batho bao re ba abelago ditirelo
RE A HLANKELA
Ke mabapi le go dira go fetišiša ka mokgwa woo re swanetšego go dira ka gona.
RE MMOGO
RE A TSHWENYEGA
RE A HLANKELA
MELAWANA
Ditherišano Badudi ba swanetše go tsebišwa ka ga maemo le boleng bja ditirelo tša setšhaba tšeo ba di amogelago gomme, moo go kgonagalago, ba swanetše go fiwa kgetho ka ga ditirelo tšeo ba fiwago tšona.
Maemo a ditirelo Badudi ba swanetše go botšwa gore ke maemo le boleng bofe bja ditirelo tša setšhaba tšeo ba tlago go di amogela gore ba kgone go lemoga gore ba holofele eng.
Phihlelelo Badudi ka moka ba swanetše go fihlelela ditirelo ka go lekana ba swanetšego go di humana.
Tlhompho Badudi ba swanetše go swarwa ka tlhompho le tlhokomelo
Tshedimošo Badudi ba swanetše go fiwa tshedimošo ye e feleletšego, ye e nepagetšego ka ga ditirelo tša setšhaba tšeo ba swanetšego go di amogela.
Go bea dilo pepeneneng le go hloka sephiri Badudi ba swanetše go botšwa gore dikgoro tša bosetšhaba le tša profense di laolwa bjang, di bitša bokae le gore ke mang yo a laolago.
Go lokiša Ge maemo a ditirelo ao a tshepišitšwego a sa abiwa, badudi ba swanetše go kgopelwa tshwarelo, tlhalošo ka botlalo le peakanyo ya ka pela ye e kgontšhago; gape ge dingongorego di dirwa, badudi ba swanetše go amogela karabo ya kgonthe ya kwelobohloko.
Boleng bja tšhelete Ditirelo tša setšhaba di swanetše go fiwa go ya ka go seketša le go šoma gabotse go fa badudi boleng bjo kaone bja tšhelete ka moo go kgonegago
WEBSAETE YEO O KA E ETELAGO:
Re šoma mmogo ka mafolofolo kabong ya ditirelo
E hlamilwe le go hlagišwa ke Kgoro ya Ditirelo tša Mmušo le Taolo
