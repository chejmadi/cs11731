Go dira kgopelo ya tokelo ya go epa diepša
Tlhalošo
Tokelo ya go epa diepša e fiwa ke Mmušo ka tšhomišano le Kgoro ya dimenerale le Enetši yeo e go fago maatla a go epa dimenerale mo lefelong le le itšego.
Tokelo ya go epa e ka se šome lebaka la mengwaga ye 30.
Tokelo ya go epa e fiwa ge e le gore:
Dimenerale tše di amegago di ka epša gabotse
Mokgopedi o na le tšhelete le mabokgoni a go tšwela pele ka mošomo wa go epa diepša
Leano la matlotlo le bontšha gabotse gore le tlo kgona go šoma mo lebakeng leo le beilwego.
Go ka se be le tšhilafatšo ya tikologo ye e sego ya letelwa ka lebaka la mošomo wo wa go epa
Mokgopedi o dirile ditokišetšo tša matlotlo le mabaka a mangwe malebana le leano la bašomi le la leago.
Mokgopedi ga a tshele Molao wa Dimerenale le Tlhabollo ya Ditlabelwa tša Petroleamo
Ge o nyaka tshedimošo ka botlalo, eya go Kgoro ya Dimenerale le Enetši
Tsela e latelwago
Dira kgopelo ofising ya Molaodi wa Selete wa Kgoro ya Dimenerale le Enetši mo seleteng seo lefase leo le amegago le lego gona
Tlatša Foromo ya D: Application for a mining rights ye e hwetšagalago ofising ya Molaodi wa Selete. O ka no hwetša foromo ye mo atreseng ya inthanete.
Iša foromo ka seatla goba ka poso go Molaodi wa Selete seo lefelo la mmaene le lego gona.
Foromo e swanetše go sepetšwa le tšhelete ye e beilwego ke Molaodi wa Selete gomme yona tšhelete ye e ka se bušetšwe mokgopedi.
Ge Molaodi wa Selete a ka dumela kgopelo ya gago, o tlo re mo matšatšing a 14 morago ga go amogela kgopelo, a go tsebiša gore o:
Romele leano la taolo ya tikologo gore le lona le dumelelwe
Tsebiše le go kopana le batho ka moka bao ba amegago mo matšatšing a 180 morago ga go amogela tsebišo ya Molaodi wa Selete.
Molao o šomišwago
Nako ya tšweletšo ya mošomo
Molaodi wa Selete o tlo re mo matšatšing a 14 morago ga go amogela kgopelo ya gago a go tsebiša ka lengwalo ge e le gore kgopelo yeo e dumeletšwe, se se bolela gore kgopelo ya gago e kgotsofatša dinyakwa ka moka gomme a go laela gore o ikopanye le mong wa naga, badudi, le batho ka moka bao ba amegago.
Ge kgopelo ya gago e se e dumelelwe Molaodi wa Selete o tlo go bušetša yona mo matšatšing a 14.
Ge Tona a ka gana go dumelela kgopelo ya gago, o tlo go tsebiša ka lengwalo, mo matšatšing a 30, a hlaloša mabaka a sephetho seo.
Tefelo
Tefelo e tlo bewa ke kgoro gomme yona tefelo ga e bušetšwe motho.
Tefelo e tlo fapana go ya ka mohuta wa menerale woo o tlogo epšwa.
Diforomo tšeo di tlatšwago
Kgopelo bakeng sa tokelo ya maeneng.pdf
Mafelo le diatrese
