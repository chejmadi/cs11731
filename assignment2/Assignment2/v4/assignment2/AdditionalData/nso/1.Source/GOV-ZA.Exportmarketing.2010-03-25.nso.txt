Kgopelo ya thušo malebana le papatšo le dipeeletšo tša thomelo ya dilo ka dinageng tša ntle
Tlhalo šo
Tsela e latelwago
Nako ya tšwelet šo ya mošomo
Tefelo
Diforomo tšeo di tlatšwago
Mafelo le diatrese
Tlhalošo
Maikemišetšo a sekema sa Export Marketing and Investment Assistance ke go patela tše dingwe tša ditshenyegelo tše di bago gona nakong ya ge dikgwebo di romela dithoto dinageng tša ntle ka maikemišetšo a go hlabolla mebaraka ya ditšweletšwa le ditirelo tša Afrika Borwa, le hlohleletša gore go be le dipeeletšo tše diswa tša tša dinaga tša ntle mo Afrika Borwa.
EIMA e fa baromedintle ba dithoto thušo gore ba kgone go bapatša dithoto le ditirelo tša bona maemong a boditšhabatšhba gape e ba thuša go dira gore ba kgone go ipapanya le mebaraka yeo gore go kgone go ba le dipeeletšo ka mo nageng. Gape e thuša ka go fokotša ditshenyegelo tša go bapatša mebarakeng ya ntle.
Tirelo ye e lebane le:
Batšweletši ba Afrika Borwa ba dithoto, go akaretšwa le dikgwebo tše nnyane le tša magareng , batho bao peleng ba bego ba hlokomologilwe mmogo le dikgwebo tše dingwe.
Dikgwebo tša go aba diprojeke tša ditirelo, tšeo di theilwego godimo ga tiišeletšo ya Export Council goba TISA Sector Desk yeo e hlatselago gore projeke yeo e tlo hola lekala.
Dikgwebo tša Afrika Borwa tša go gweba ka thomelontle ya dithoto.
Makala a Afrika Borwa a lešokotšo ao a emelago di-SMME le dikgwebo tšeo beng ba tšona e lego di-PDI gomme bonnyaneng dikgwebo tše di se be ka tlase ga tše tharo.
Dikhansele tša Afrika Borwa tša Thomelontle ya Dithoto, Mekgahlo ya indasteri le Mekgahlo ye e Thušanago.
Lenaneo
Dikeletšo tša malebana le tirelo ye nngwe le ye nngwe di hwetšagala mo websaeteng ya dti.
Godimo
Tsela e latelwago
Tirelo ye nngwe le ye nngwe ya EMIA e na le pukwana ya yona, yeo e nago le tshedimošo malebana le mekgwa ya tekolo, dinako le mehola yeo e lebanego le yona tirelo yeo.
Kgato ya mathomo: Šomiša pukwana
Diforomo tša kgopelo di swanetše go balwa mmogo le dipukwana. Kgopelo e tlo atlega ge e le gore e sepelelana le seo se bolelwago ka gare ga "Dipukwana tša Dikeletšo".
Bala ditokumente tše ka hloko gore o kgone go tseba melao le ditsela ka moka.
Kgato ya bobedi: Tlatša foromo ya kgopelo
Go filwe lenaneo le le tseneletšego malebana le ditokumente tšeo di swanetšego go romelwa mmogo le foromo ya kgopelo. Pukwana ya dikeletšo e bontšha gape le gore ke ditokumente dife tše di nyakegago.
Ge e le gore o fana ka tshedimošo ye e fošagetšego goba o šomiša bošaedi tirelo efe goba efe ya dikema tša EMIA, o ka no se hlwe o fiwa thušo ye nngwe ka fase ga sekema sa TISA ka fase ga EMIA.
Kgato ya boraro: Romela kgopelo
Dikgwebo di ka romelo palomoka ya dikgopelo tše tshela ka ngwaga, gomme mo sekemeng se sengwe le se sengwe go ka dirwa dikgopelo tša go fihla go tše nne. Ge e le gore go na le tumelelo ya go dira kgopelo ya go feta mo, tumelelo yeo e swanetše go fiwa ke Molaodimogolo wa EMIA.
Diforomo tša kgopelo tše di tladitšwego gabotse di swanetše go romelwa mo nakong ye e beilwego malebana le tirelo yeo ya EMIA.
Dikgopelo tša ka morago ga nako gomme di se tša tlatšwa gabotse di ka se amogelwe.
Kgato ya bone: Go šomana le kgopelo
Mo diiring tše 48 ka morago ga go amogela kgopelo ya gago, EMIA e tlo go romela lengwalo la go go tsebiša gore kgopelo yeo e fihlile. Lengwalo le le swanetše go šomiša mo dipoledišanong ka moka gare ga gago le EMIA.
Ge e le gore kgopelo e feletše ka ditokumente ka moka tše di nyakegago, e ka dumelelwa.
Kgato ya bohlano: Go dumelela goba go se dumelele kgopelo
Mo diiring tše 48 ka morago ga go tšea sephetho EMIA e tlo go tsebiša gore kgopelo ya gago e dumeletšwe goba ga se e dumelelwe.
Dikgopelo di ka se dumelelwe ka molomo. O swanetše go kgonthiša gore o na le tumelelo ka lengwalo pele o sepela.
Khopi ya tsebišo ya tumelelo e swanetše go romelwa le mangwalo ka moka ao o a ngwalelago EMIA. Ge e le gore EMIA e amogela ditokumente tše dingwe tše di se nago le bohlatse bja tsebišo ya tumelelo, EMIA e ka se bonwe molato ge ditokumente tše di ka timela. Ge ditokumente tše di ka timela, gona se se ka ditela mošomo wa tshepedišo.
Morago ga gore kgopelo e dumelelwe, foromo ya EMIA ya kleime, ditokumente ka moka tša bohlatse le lenaneopotšišo la maleba di swanetše go tlatšwa tša romelwa go EMIA mo dikgweding tše tharo morago ga go di fihlišwe go mokgopedi.
Ge e le gore ka morago ga dikgwedi tše tharo go sa na le dilo tše di sego tša felele tša go sepelelana le kleime, kleime yeo e ka se dumelelwe.
EMIA e tlo go tsebiša ka tumelelo ya kgopelo ya gago mo mantšatšing a 20 ka morago ga gore kleime ya gago e fihlišwe go EMIA.
Godimo
Godimo
Nako ya tšwelet šo ya mošomo
Nako e fapana go ya ka mohuta wa tirelo.
Godimo
Tefelo
Tirelo ye ga e lefelwe.
Dikhamphani goba bagwebanoši ba swanetše go fana ka setifikeiti sa go hlatsela gore merero ya bona ya motšhelo e eme gabotse gore ba kgone go holwa ke sekema se. Ka go realo, merero ya bona ya metšhelo e swanetše go ba e eme gabotse.
Godimo
Diforomo tšeo di tlatšwago
O kgopelwa go etela websaete ya dti. Tirelo ye nngwe le ye nngwe e na le foromo ya yona ya kgopelo. Diforomo tša dikleime tša ditirelo tša go fapana le tšona di a hwetšagala.
Godimo
Mafelo le diatrese
